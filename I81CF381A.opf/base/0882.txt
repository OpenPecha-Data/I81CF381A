༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W2DB4578
ImageGroup:11 PD35556
LCCN:n/aISBN:9787540933654
Title:
གཞུང་ཆེན་བཅུ་གསུམ་གྱི་མཆན་འགྲེལ་
Author:|gzhung chen bcu gsum gyi mchan 'grel
གཞན་ཕན་ཆོས་ཀྱི་སྣང་བ་
gzhan phan chos kyi snang ba
Descriptor:n/a
Original Publication:snga 'gyur rgyal ba rdzogs chen pa'i dpe tshogs;n/a
Place:khreng tulu
Publisher:si khron mi rigs dpe skrun khang
Date:2006
Volume:11
Total Volumes:13
TBRC Pages:2
Introductory Pages:n/a
Text Pages:n/a
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



.:



དེབ་བཅུ་གཅིག་པ།
•)
G
རྫོགས་ཆེན་མཁན་ཆེན་གཞན་དགའི་གསུང་འབུམ།
༄༅།།གཞུང་ཆེན་བཅུ་གསུམ་གྱི་མཆན་
འགྲེལ་བཞུགས་སོ།།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP) 数据
十三部大论注释,佐钦·贤嘎著,一成都:四川民族出版社,
2006. 12
ISBN 978-7-5409-3365-4
I. t. II.佐.. III.O佛教哲学佛经一注释
IV. B94
中国版本图书馆CIP数据核字(2006)第142188号
十三部大论注释(11)
佐钦·贤嘎著
出
印成
印字
版
印
印
书
定出版人:罗勇
总策划:仁真塔兴土登言扎
主 编:格 扎
副主编:曲,培
责任编辑:扎西 白玛次成
封面设计:扎西 白玛次成
文字录入:曲培 泽仁罗珍
出版发行:四川出版集团四川民族出版社(成都市三洞桥路12号)
印刷:成都蜀通印务有限责任公司
成品尺寸:148mmX210mm
张:8.75
数:151千
版 次:2006年12月第一版
次:2006年12月第一次印刷
数:0001~2500 册
号:ISBN 978-7-5409-3365-4/B.102
价:(全套1~13册)220.00 元



mན་
༡
རྫོགས་ཆེན་མཁན་ཆེན་གཞན་ཕན་ཆོས་ཀྱི་སྣང་བ།



.:



དེབ་བཅུ་གཅིག་པའི་དཀར་ཆག
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་
མངོན་པར་རྟོག་པའི་རྒྱན་ཞེས་བྱ་བའི་མཆན་འགྲེལ་
བཞུགས་སོ། །（༡)
སྐབས་དང་པོ། ཆེད་དུ་བྱ་བ་ཇི་སྐད་བཤད་པ།( ༡)
སྐབས་གཉིས་པ། ཆོས་ཐམས་ཅད་མཉམ་པ་ཉིད་
བཤད་པ།（༡༠༠)
སྐབས་གསུམ་པ། སེམས་ཅད་གྱི་དོན་ཁྱད་པར་བྱེད་པ་
བཤད་པ།（ ༡༢ ༡)
སྐབས་བཞི་པ། མཚན་མ་མེད་པར་ཐམས་ཅད་བྱེད་པ་ཉིད་ཀྱིས་
ལྷུན་གྱིས་གྲུབ་པ་བཤད་པ།（༡༣༤)
སྐབས་ལྔ་པ། རྟག་པ་དང་ཆད་པ་དང་བྲལ་བའི་ངོ་བོའི་གནས་
།
སྐབས་ཀྱི་ཁྱད་པར་བཤད་པ། ......... (༡༩༨）
སྐབས་དྲུག་པ། ཐེག་པ་གསུམ་གྱི་དོན་ཐམས་ཅད་འཐོབ་པ་མ
1



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཤད་པ།•(༢༣༢）
སྐབས་བདུན་པ། རྣམ་པ་ཐམས་ཅད་མཁྱེན་པ་ཉིད་
བཤད་པ། ..•(༢༣༤)
སྐབས་བརྒྱད་པ། ངེས་པར་འབྱུང་བ་བྱ་བའི་གཞི་དེ་ལྟ་བུ་
བཤད་པ།(༢༣༨)
2



༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་
ངག་གི་བསྟན་བཅོས་མངོན་པར་
རྟོགས་པའི་རྒྱན་ཞེས་བྱ་བའི་
འགྲེལ་པ་བཞུགས་སོ། །
༄༅། །རྒྱ་གར་སྐད་དུ། ཨ་བྷི་ས་མ་ཡ་ཨ་ལཾ་ཀཱ་ར་ནཱ་མ་པྲཛྙཱ་
པཱ་ར་མི་ཏ་ཨུ་པ་དེ་ཤ་ཤཱསྡུ་བྲྀཏྟི། བོད་སྐད་དུ། ཤེས་རབ་ཀྱི་
ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་་་
རྟོགས་པའི་རྒྱན་ཞེས་བྱ་བའི་འགྲེལ་པ། བམ་པོ་དང་པོ།
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་
འཚལ་ལོ། །བཅོམ་ལྡན་འདས་ཤཱཀྱའི་རྒྱལ་པོ་ཐུགས་རྗེའི་ཐུགས་
བརླན་པ་དེས་འགྲོ་བ་ཐམས་ཅད་མངོན་པར་མཐོ་བ་དང་ངེས་པར་
ལེགས་པ་ལ་བཀོད་པའི་ཐབས་སུ་གྱུར་པ་རང་རང་གི་རིགས་དང་་་
རྗེས་སུ་མཐུན་པའི་ཆོས་བསྟན་པ་ཇི་སྙེད་པ་ལས། རབ་དང་། ཕུལ་
དང་། གཙོ་བོ་དང་། གྱ་ནོམ་པ་ཉིད་ནི་ཤེས་རབ་ཀྱི་ཕ་རོལ་ཏུ་ཕྱིན་
པ་སྟེ། དེར་གང་མ་བསྡུས་པའི་དོན་འགའ་ཡང་མེད་པའི་ཕྱིར་རོ། །
1



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དེ་ཡང་ཁ་ཅིག་ནི་དོན་དམ་པའི་བདེན་པ་སྙིང་པོའི་དོན་གཙོ་བོར་་
བྱས་པ་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ་ལ་་་་་་
སོགས་པའོ། །བདེན་པ་གཉིས་ཀའི་དོན་ལས་མངོན་པར་རྟོགས་
པའི་དོན་གཙོ་བོར་བྱས་པའི་གཞུང་ཡང་ཁ་ཅིག་སྟེ་རྒྱལ་བ་སྐྱེད་མ་་
འབུམ་པ་ལ་སོགས་པའོ། །དེ་ལ་སྙིང་པོའི་དོན་ནི་མདོ་སྡེ་ཟབ་མོ་
རབ་ཏུ་མང་པོ་ལས་གསལ་བོར་བསྟན་ཅིང་། འཕགས་པ་ཀླུ་སྒྲུབ་ཀྱི་
ཞལ་སྔ་ནས་དབུ་མ་རྩ་བ་ཤེས་རབ་ལ་སོགས་པར་ལུང་གི་དོན་
གཏན་ལ་དབབ་པ་ངེས་པར་མཛད་པས་ཐེ་ཚོམ་མེད་པར་མཛད་
པའི་ཕྱིར་སྐྱེ་བོ་ཕྱི་མ་རྣམས་འཇུག་ཏུ་རུང་བར་མཛད་དོ། །གང་དུ་
མངོན་པར་རྟོགས་པའི་དོན་བསྟན་པ་ནི་རབ་ཏུ་རྒྱས་པ་དང་ཟབ་་་
པར་ལྡན་པས་འཇུག་པའི་གང་ཟག་ཕལ་ཆེར་མགྲོན་པོ་ཕྱོགས་་་་་་
བསླད་པ་བཞིན་རབ་ཏུ་རྨོངས་པའི་གནས་སུ་གྱུར་པར་འཕགས་པ་་
བྱམས་པ་སྐྱེ་བ་གཅིག་གིས་ཐོགས་པ་དེས་གཟིགས་ཏེ། འགྲོ་བ་རབ་ཏེ
ཏུ་ལྡོངས་པ་དམིགས་བུ་མེད་པ་དེ་དག་ལ་ཤེས་རབ་ཀྱི་ཕ་རོལ་ཏུ་་་
ཕྱིན་པའི་ཕྱོགས་ཀྱི་སྒོ་སྣང་བར་བྱ་བའི་ཕྱིར་རྒྱལ་བའི་ཡུམ་མ་ལུས་་
པ་ཐུགས་ལ་བཞག་སྟེ། གང་རྟོགས་དཀའ་བའི་གནས་དེ་དག་བདེ་
བླག་ཏུ་རྟོགས་པར་བྱ་བའི་ཕྱིར་གཞུང་དོན་རྒྱ་ཆེན་པོ་ཡང་ཐབས་་་
སླ་བས་ཉེ་བར་བསྟན་པའི་བསྟན་བཅོས་འདི་མཛད་དོ། །དེ་ལྟར་
མྱུར་དུ་ཁོང་དུ་ཆུད་པར་བྱེད་པའི་མན་ངག་བསྟན་པ་ཡང་བློ་རབ་་
ཏུ་ཉམས་པ་སྔོན་ཡོངས་སུ་མ་སྦྱངས་པ་ཁ་ཅིག་གིས་མན་ངག་གི་་་་
2



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
།ཚིག་རབ་ཏུ་བསྡུས་པ་ཁོང་དུ་ཆུད་པར་མི་ནུས་པས་ན། དེའི་དོན་
བདེ་བར་རྟོགས་པར་བྱ་བའི་ཕྱིར་སློབ་དཔོན་སེང་གེ་བཟང་པོའི་་་
ཞལ་སྔ་ནས་དེའི་དོན་རྣམ་པར་བཤད་པ་འདི་ལེགས་པར་བརྩམས་་
སོ༑ །དེ་ལ་མདོ་འཆད་པར་འདོད་པ་རྣམས་ཀྱི་མན་ངག་ནི་འཕགས་
པ་བྱམས་པ་ཉིད་ཀྱི་སློབ་མ་རིམ་པ་གཅིག་གིས་བར་བཅད་པ། སློབ་
དཔོན་དབྱིག་གཉེན་སངས་རྒྱས་གཉིས་པ་ཞེས་བྱ་བས་རྣམ་པར་་་
བཤད་པའི་རིགས་པ་ལས། མདོ་རྣམས་སྨྲ་བར་འདོད་པ་ལ། །ངེས་
ནི་མན་ངག་ཅུང་ཟད་སྦྱིན་པར་བྱ། དགོས་པ་བསྡུས་པའི་དོན་
བཅས་དང་། །ཚིག་དོན་བཅས་དང་མཚམས་སྦྱོར་བཅས། །བརྒལ་
ལན་བཅས་པས་བསྙད་པར་བྱ། །ཞེས་བཤད་པ་འདི་ཡང་འཕགས་
པ་བྱམས་པ་ཉིད་ཀྱིས་མན་ངག་བརྒྱུད་པའོ། །དེ་བས་ན་རྒྱལ་བའི་
ཡུམ་རྣམས་འཆད་པར་མཛད་པ་རྒྱལ་བ་བྱམས་པའི་ཞལ་སྔ་ནས།
དགོས་པ་དང་། བསྡུས་པ་དང་། ཚིག་གི་དོན་ནི་དངོས་སུ་བསྟན་
ཅིང་། མཚམས་སྦྱོར་དང་། བརྒལ་བ་དང་། ལན་ནི་ཕལ་ཆེར་ཤུགས་
ལས་རྟོགས་པར་དགོངས་ཏེ་ཤུགས་ཀྱིས་བསྟན་ཏོ། །དེ་ཡང་ཚིག་གི་
དོན་ནི་དོན་དང་ལྡན་པའི་མིང་གིས་བཤད་པ་དང་། ངེས་པའི་ཚིག་
གིས་བཤད་པ་དང་། རྣམ་གྲངས་ཀྱིས་བཤད་པ་དང་། ལུང་ལས་
བསྟན་པའི་རིགས་པས་བཤད་པ་དང་། དོན་གྱི་ཤུགས་ཀྱིས་བཤད་
པ་ཙམ་མོ། །དེ་དག་ལས་འདིར་དོན་གྱི་ཤུགས་ཀྱིས་བཤད་པ་དང་
རྣམ་གྲངས་ཀྱིས་བཤད་པ་ཉིད་བཟུང་ངོ༌། །མཚམས་སྦྱོར་ཤུགས་འ
3



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལལས་རྟོགས་པར་བྱ་བ་དེ་ཡང་སྐབས་དང་པོ་ལས་ནི་མཚམས་སྦྱོར་་་
བའི་ཚིག་སུམ་ཅུ་རྩ་དྲུག་གོ། །སྐབས་གཉིས་པ་ལས་ནི་ཉི་ཤུའོ། །
སྐབས་གསུམ་པ་ལས་ནི་བཅུ་བཞིའོ། །སྐབས་བཞི་པ་ལས་ནི་སུམ་ཅུ་
རྩ་ལྔའོ། །སྐབས་ལྔ་པ་ལས་ནི་ཉི་ཤུ་རྩ་བདུན་ནོ། །སྐབས་དྲུག་པ་
ལས་ནི་གཅིག་ཉིད་དོ། །སྐབས་བདུན་པ་ལས་ནི་ལྔ་ཉིད་དོ། །སྐབས་
བརྒྱད་པ་ལས་ནི་བཅུ་གསུམ་མོ། །དེནས་ནི་སྐབས་བར་མ་ལ་འཇུག་
པའི་མཚམས་སྦྱོར་རོ། །དེ་ནས་ནི་སྐབས་བསྡུས་པ་ལ་འཇུག་པའི་ཏེ
མཚམས་སྦྱོར་རོ། །དེ་ལྟར་ན་མཚམས་སྦྱོར་གྱི་ཚིག་ནི་སྤྱིར་བརྒྱ་ལྔ་
བཅུ་རྩ་གསུམ་སྨོས་ཏེ། དེ་ལ་སྐབས་དང་པོར་བསྟན་པ་བརྒྱད་ནི་
སྐབས་ཀྱི་གོ་རིམ་ངེས་པར་བསྟན་པའི་མཚམས་སྦྱོར་ཡིན་ལ། ལྷག་
མ་རྣམས་ནི་ཅི་རིགས་སུ་སྦྱར་རོ། 
བརྒལ་བ་དང་ལན་དག་ནི།
གཞན་གྱིས་ཆོས་རྣམས་ཀྱང་ཡོད་ལ་སོགས་དང་། འདི་ཡི་དམིགས་
པ་དངོས་མེད་དེ། ཞེས་བྱ་བ་ལ་སོགས་པ་དངོས་སུ་ཡང་བསྟན་པར་
རང་སྟེ། དེ་ལྟར་ཡན་ལག་ལྔས་མདོ་བཤད་པ་འདི་མན་ངག་འདིས་
རྩ་བའི་གཞུང་འཆད་པར་འདོད་པ་དག་ལ་ཕན་འདོགས་པར་ཤེས་་
པར་བྱའོ། །སློབ་དཔོན་སེང་གེ་བཟང་པོའི་ཞལ་སྔ་ནས་ཚིག་ལེའུར་
བྱས་པའི་འགྲེལ་པ་ནི་ཚིགས་སུ་བཅད་པ་དང་པོས་ཕྱག་འཚལ་བ་་་
འགྲེལ་པ་བརྩམས་པའི་དགོས་པ་དང་བཅས་པ་བསྟན་ཏོ། །ཚིགས་
སུ་བཅན་པ་ལྷག་མ་བཞིས་ནི་སྔོན་གྱི་སློབ་དཔོན་གྱིས་གཞུང་ཇི་
ལྟར་ཕྱེ་བ་བསྟན་ཏོ། །དེའི་འོག་མ་ཚིགས་སུ་བཅད་པ་གཅིག་གིས་
4



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཚང་བར་རྙེད་པ་ངོ་མཚར་ཆེ་བ་་
བདག་ཉིད་གཟེངས་བསྟོད་པ་བསྟན་ཏོ། །དེའི་རྗེས་སུ་ཚིགས་སུ་
བཅད་པ་གཅིག་གིས་ནི་རྒྱལ་བའི་ཡུམ་རྙེད་པ་སངས་རྒྱས་ཀྱི་བྱིན་་་
གྱིས་བརླབས་ཡིན་ཅིང་། སྟོན་པ་ལ་དྲིན་དུ་གཟོ་བས་བསྒྲུབ་པའི་
མཆོད་པའི་ངོ་བོར་ཡུམ་འདི་དབྱེ་བར་རིགས་པར་བསྟན་ཏོ། །
ཚིགས་སུ་བཅད་པ་ཐ་མས་ནི་རང་ལ་སྨད་དེ་འཇུག་པའི་བྱེ་བྲག་་་་
བསྟན་ཏོ། དེ་ནས་ཕྱག་འཚལ་བའི་ཚིགས་སུ་བཅད་པ་གཅིག་
བཀྲོལ་བའོ། །དེ་ནས་ནི་དགོས་པ་ལ་སོགས་པ་བསྟན་པའི་ཚིགས་སུ་
བཅད་པ་གཉིས་བཀྲོལ་བའོ། །དེ་ནས་ནི་བསྡུས་པའི་དོན་ཚིགས་སུ་
བཅད་པ་བཅོ་ལྔས་མཚམས་སྦྱར་བ་ཙམ་བསྟན་ཅིང་། ཚིགས་སུ་
བཅད་པ་སྨོས་པ་ཡང་མདོར་བསྡུས་པ་དང༌། དེ་ལས་ཕྱེ་བ་ཙམ་དུ་
བསྟན་ཅིང་དོན་འོག་ཏུ་འཆད་པ་ལ་བལྟོས་པར་བསྟན་ཏོ། །དེ་ནས་
ནི་སྐབས་བརྒྱད་རིམ་པས་བསྟན་ནས་བཀྲོལ་བའོ། །དེ་ནས་ནི་
སྐབས་དྲུག་ཏུ་བཞག་པ་བསྟན་པ་བཀྲོལ་བའོ། །དེ་ནས་ནི་སྐབས་
གསུམ་དུ་བཞག་པ་བསྟན་པ་ཕྱེ་བའོ། །དེ་ལྟར་རྩ་བའི་གཞུང་རྣམ་
པར་ཕྱེས་ནས་མདོའི་དོན་མདོར་བསྟན་པའི་ཚིགས་སུ་བཅད་པ་་་་
གཉིས་བསྟན་ཏོ། །དེ་ནས་གཞུང་ཇི་ལྟར་བརྩམས་པ་རང་གི་མིང་
གིས་སྨོས་པ་དང་བཅས་པའི་ཚིགས་སུ་བཅད་པ་གཉིས་སྨོས་སོ། །དེ་
ནས་དགེ་བ་ཡོངས་སུ་བསྔོ་བའི་ཚིགས་སུ་བཅད་པ་གཅིག་བསྟན་་་་
ཏོ༑ །དེ་ནས་ཡུམ་འདི་ཟབ་པས་བདག་གི་ཡུམ་མ་ཡིན་ཅིང་། སྐྱེས་བུ་
55



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དམ་པ་རྣམས་ཀྱི་ཡུལ་དུ་བསྟན་པའི་ཚིགས་སུ་བཅད་པ་གཅིག་་་
དང་། དེ་ནས་བཟོད་པར་གསོལ་བའི་ཚིགས་སུ་བཅད་པ་གཅིག་
བསྟན་ཏེ་འདི་ནི་རེ་ཞིག་འགྲེལ་པའི་བསྡུས་པའི་དོན་དུ་ཤེས་པར་་་
བྱའོ༑ །འདིར་སློབ་དཔོན་གྱིས་དང་པོ་ཉིད་དུ་ཅིའི་ཕྱིར་ཕྱག་འཚལ་
བ་རྩོམ་ཞེ་ན། འགྲེལ་པ་བརྩམ་པ་མཐར་ཕྱིན་པའི་ཕྱིར་ཏེ། གང་
ཞིག་ཡུལ་ཁྱད་པར་ཅན་ལ་ཕྱག་འཚལ་བ་ནི་བསོད་ནམས་ཆེན་པོ་་་
རྒྱུད་ལ་བསྐྱེད་པ་བསོད་ནམས་དང་ལྡན་པའི་བསམ་པ་རྣམས་ནི་་་
ངེས་པར་འགྲུབ་སྟེ། དེ་བས་ན་འཕགས་པ་རྒྱ་ཆེར་རོལ་བ་ལས།
བསོད་ནམས་ལྡན་པའི་མི་ཡི་བསམ་པ་རྣམས་ཀྱང་འགྲུབ། །ཅེས་
གསུངས་སོ། །གཞན་ཡང་དམ་པའི་སྤྱོད་པ་དང་མཐུན་པར་རབ་ཏུ་
བསྟན་པའི་ཕྱིར། དེས་རང་གི་གཞུང་ལ་འགྲོ་བ་འབྱུང་བ་རྣམས་
དད་པར་འགྱུར་ཏེ། འཇིག་རྟེན་པ་དམ་པ་རྣམས་ནི་དང་པོར་ཡུལ་
ཁྱད་པར་ཅན་རྣམས་ལ་ཕྱག་འཚལ་ནས། རང་འདོད་པའི་ལས་ལ་
འཇུག་ཅིང་གྲུབ་པ་ཡིན་ལ། གཞུང་འདིར་ཡང་དང་པོ་ཕྱག་འཚལ་
བ་སྣང་བས་ན་སློབ་དཔོན་འདི་ནི་དམ་པའོ། །འདིའི་ཕྱག་འཚལ་
བའི་ཤེས་རབ་ཀྱི་ཕ་རོལ་ཏུ་ཕྱིན་པ་ཡང་དམ་པ་སྟེ། དམ་པས་
འདོད་པར་བྱ་བའི་ཕྱིར་རོ་ཞེས་དད་པས་རྗེས་སུ་འབྲང་བ་རྣམས་་་
འཇུག་པའི་ཐབས་སུ་གྱུར་པའི་ཕྱིར་རོ། །དེ་ལྟར་དགོས་པ་དེ་གཉིས་
གཟིགས་ནས་དང་པོ་ཉིད་དུ་ཕྱག་བྱ་བའི་ཡུལ་ནི། ཤེས་རབ་ཕ་རོལ་
ཕྱིན་པ་ལའོ། །དགོས་པ་ཤེས་རབ་ཀྱི་ཕ་རོལ་ཏུ་ཕྱིན་པ་དེའི་རྒྱུན་གྱི་པ
6



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བཚིག་ལེའུར་བྱས་པ་དག །རྒྱལ་བའི་ཡུམ་ཀུན་ཀྱི་རྒྱན་དུ་འགྱུར་བ་ནི།
རྣམ་པར་དབྱེ་བར་བྱ་བའི་ཕྱིར་དངོས་པོ་ཐམས་ཅད་ཀྱིས་སམ་ཡིད་
རབ་ཏུ་དང་བས་གུས་པས་ཕྱག་འཚལ་ལོ། །འགྲོ་བ་རྣམས་ལ་ནམ་
ཡང་མི་འདོར་བའི་སྙིང་རྗེ་ཆེན་པོས་རྗེས་སུ་ཆགས་པས་ཀུན་ཏུ
ཆགས་པར་མཛད་པ། འཕགས་པ་ཐོགས་མེད་རང་གིས་ཇི་ལྟར་
གཟིགས་པའི་ལམ་སྟོན་པས་སེམས་ཅན་རྣམས་སྐྱོང་བར་མཛད་
པའི་སྐྱོབ་པ་དེ་ཉིད་ཀྱིས། རྗེ་བཙུན་མི་ཕམ་མགོན་ལས་རང་ཉིད་
ཀྱིས་གསོན་ནས་ནི། ལེགས་པར་བསམས་ཤིང་བསྒོམས་ཏེ་བསྟན་
པར་བྱས་ནས་བསྟན་བཅོས་ཆེན་པོའི་རྣམ་བཤད་མཛད་དོ། །
བྱམས་པའི་མན་ངག་ལ་བརྟེན་ནས་འགྲོ་བའི་དོན་སྒྲུབ་པར་བྱེད་་་
པའི་རྩ་ལག་སློབ་དཔོན་དབྱིག་གི་གཉེན་གྱིས་ནི། གྲུབ་པའི་མཐའ་
གང་ལ་རང་གི་མོས་པ་གཙོར་བྱེད་པས། ཕྱི་རོལ་གྱི་ཤེས་བྱ་མེད་
པར་ཤེས་བྱ་ནང་གི་ཡིན་པ་སེམས་ཙམ་དུ་སྨྲ་བ་ལ། ཡང་དག་པར་
བརྟེན་ནས་རྣམ་པར་འཀྲོལ་ལོ། །ཡེ་ཤེས་ཀྱི་ཁྱད་པར་བརྙེས་ཏེ
འཕགས་པའི་ཁོངས་སུ་གཏོགས་པ་ཡི། རྣམ་པར་གྲོལ་བ་ཞེས་བྱ་
བས་ཀྱང་། སློབ་དཔོན་དབྱིག་གཉེན་དེས་བྱས་པའི་བསྟན་བཅོས་
དེ་ནི་དབུ་མའི་ལུགས་ལྟར་བྱས་པ་མིན་པར་མཐོང་ནས།
དང་བྲལ་བ་དབུ་མར་གནས་པའི་བློས་རྣམ་པར་ཕྱེ་བར་མཛད་དོ། །
དེ་ཡི་འོག་ཏུ་བཙུན་པ་རྣམ་གྲོལ་སྡེ། །དད་པའི་ས་སྟེ་ཚོགས་ཀྱི་ལམ་
ལ་གནས་པ་ཡིས། བསྟན་བཅོས་སམ་གྲུབ་པའི་མཐའ་རབ་འབྱམས་མཐའ་
7



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མམཐའ་དག་མ་རྙེད་པར་གཞན་ལ་ཕན་པར་འདོད་པའམ། མངོན་
པའི་ང་རྒྱལ་གྱིས་ནི་མ་ཡིན་པར་རང་གི་ཤེས་རབ་འཕེལ་བ་དང་་་་
རྗེས་སུ་མཐུན་པའི་རྣམ་པར་བཤད་པ་བྱས་སོ། །ཚུལ་དེ་ལྟར་མཁས་
པས་ཏེ་འཕགས་པ་རྣམ་གྲོལ་སྡེས་སྣང་བར་བྱས་ཤིང་། མཁས་པ་སྔ་
མ་གཞན་འགའ་ཞིག་ཁོ་ནས་མ་རྙེད་པའི། བསྟན་བཅོས་མཐའ་
དག་གི་དོན་འདི་དེ་ལྟར། བདག་གིས་རྙེད་པ་གང་དེ་ཡ་མཚན་གྱི་
གནས་སུ་གྱུར་པ་ཡིན་ནོ། །དེ་ལྟར་བས་ན་ཤིན་ཏུ་རྙེད་པར་དཀའ་
བ༑ མངོན་པར་རྟོགས་པ་བརྒྱད་ཀྱི་རང་བཞིན་ཅན་ཟབ་མོའི་ལམ་
འདི་ཉིད་ཅི་ཞིག་ལྟར། སངས་རྒྱས་ཀྱི་བྱིན་གྱིས་བརླབས་ཀྱི་དབང་
གིས་རྙེད་པ་ནི། དེ་ལ་བྱས་པ་ཤེས་ཤིང་སྒྲུབ་པའི་མཆོད་པ་བྱ་བར་
རིགས་པས་ན་མཁས་པ་རྣམས་ཀྱིས་གཞུང་གི་དོན་ཕྱིན་ཅི་མ་ལོག་་་
པར་རྣམ་པར་དབྱེ་བའི་རིགས་སོ། །ཤེས་རབ་ཀྱི་ཕ་རོལ་ཏུ་ཕྱིན་
པའི་དོན་ཟབ་ཅིང་བརླིང་བ་དེ་རྣམ་པ་ཀུན་ཏུ་བདག་གི་ནི། སྤྱོད་
ཡུལ་དུ་གྱུར་པ་མིན་ཀྱང་བསོད་ནམས་ཀྱི་ཚོགས་དག །རང་གི་རྒྱུད་
ལ་སྒྲུབ་པ་དང་རྗེས་སུ་མཐུན་པའི་ཕྱིར་རང་དང་གཞན་ལ། མངོན་
པར་མཐོ་བ་དང་ངེས་པར་ལེགས་པའི་གོ་འཕང་སྦྱིན་པས་ཕན་
གདགས་པར་འདོད་པས་སྤྲོ་བ་སྐྱེས་སོ། །ད་ནི་ཕྱག་འཚལ་བ་བསྟན་
པའི་ཚིག་འགྲོལ་བའི་ཕྱིར་འཕགས་པ་བྱམས་པ་རང་ཉིད་དམ་པའི་
སྤྱོད་པ་དང་མཐུན་པར་རབ་ཏུ་སྟོན་པས། ངག་གི་ལམ་ལས་འདས་
པས་བརྗོད་པ་དང་བྲལ་བ་སོ་སོ་རང་གི་རིག་པ་རྣམ་པར་མི་རྟོག་་་
8



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལ
བཔའི་ཡེ་ཤེས་མངོན་དུ་མཛད་ནས་དེའི་རྗེས་ལས་ཐོབ་པའི་ཡེ་ཤེས་་
ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་ཅན་གྱི་རབ་ཏུ་དྭངས་པ་
ནི་ལེགས་པ་སྟེ་མངོན་པར་མཐོ་བ་དང་ངེས་པར་ལེགས་པའི་ཡོན་་་
ཏན་ཐམས་ཅད་འཐོབ་པའི་རྒྱུའི་གཙོ་བོ་ཡིན་ནོ་ཞེས་བྱ་བ་ངེས་་་་་
པར་བཟུང་ནས་སམ། ཡང་ན་སོ་སོར་རང་གིས་རིག་པའི་ཡེ་ཤེས་ཀྱི་
ཡུལ་ཅན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་རབ་ཏུ་དང་བ་ཞེས་་་
གཞན་དུ་སྦྱར་བ་ལ་ཡང་ཉེས་པ་མེད་དོ། །གདུལ་བྱ་གཞན་དག་
ཉོན་མོངས་པ་བག་ཆགས་དང་བཅས་པ་བཅོམ་པས་བཅོམ་ལྡན་་་་
འདས་མ་ཡོན་ཏན་རིན་པོ་ཆེ་ཕུལ་དུ་དབྱུང་དུ་མེད་ཅིང་སྟོབས་ལ་་
སོགས་པའི་ཡོན་ཏན་དཔག་ཏུ་མེད་པའི་འབྱུང་གནས་རྒྱལ་བའི་་་་
ཡུམ་དེ་ལ་དོན་གྱིས་འཇུག་པར་བྱ་བའི་ཕྱིར་རབ་ཏུ་དྭངས་པ་
བསྐྱེད་པའི་ཆེད་དུ། རེ་ཞིག་དང་པོར་ཡུམ་ལ་སྒྲོ་སྐུར་མེད་པར་ཡོན་
ཏན་ཇི་ལྟ་བ་བཞིན་དུ་བརྗོད་པ་སྔོན་དུ་འགྲོ་བ་ཅན་གྱི་ཕྱག་འཚལ་
བ༑ ཉན་ཐོས་ཞི་བ་ཚོལ་རྣམས་ཀུན་ཤེས་ཉིད་ཀྱིས་ཉེར་ཞིར་
ཁྲིད་མཛད་གང་ཡིན་དང་། །འགྲོ་ལ་ཕན་པར་བྱེད་རྣམས་
ལམ་ཤེས་ཉིད་ཀྱིས་འཇིག་རྟེན་དོན་སྒྲུབ་མཛད་པ་གང་། །
གང་དང་ཡང་དག་ལྡན་པས་ཐུབ་རྣམས་རྣམ་པ་ཀུན་ལྡན་་་་
སྣ་ཚོགས་འདི་གསུངས་པ། །ཉན་ཐོས་བྱང་ཆུབ་སེམས་
དཔའི་ཚོགས་བཅས་སངས་རྒྱས་ཀྱི་ནི་ཡུམ་དེ་ལ་ཕྱག་་་་
འཚལ། །ཞེས་བྱ་བ་གསུངས་སོ། །ཚིགས་སུ་བཅད་པ་འདིས་ནི་
9



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འཕགས་བཞི་སྐྱེད་པའི་ཡུམ་འདིའི་ཆེ་བའི་བདག་ཉིད་ཕུལ་དུ་བྱུང་
བ་དང་ལྡན་པ་བརྗོད་དེ། ཡོན་ཏན་བརྗོད་པ་དེ་ཐོས་ནས་རེ་ཞིག་
དབང་པོ་རྟུལ་པོ་དད་པའི་རྗེས་སུ་འབྲང་བ་རྣམས་ནི་འདི་ལ་ཐེ་་་་
ཚོམ་མེད་པར་མྱུར་དུ་རབ་ཏུ་དད་པ་སྐྱེའོ། །དབང་པོ་རྣོན་པོ་ཆོས་
ཀྱི་རྗེས་སུ་འབྲང་བ་རྣམས་ཀྱང་གཅིག་དང་དུ་མའི་ངོ་བོ་ཉིད་དང་་
བྲལ་བའི་ཕྱིར་ཞེས་བྱ་བ་ལ་སོགས་པའི་ཚད་མས། བདག་དང་
གཞན་སྨྲའི་དངོས་འདི་དག །ཡང་དག་ཏུ་ན་གཅིག་པ་དང་། །དུ་
མའི་རང་བཞིན་འབྲལ་བའི་ཕྱིར། །རང་བཞིན་མེད་དེ་གཟུགས་
བརྙན་བཞིན། །ཅེས་པ་དང་། དངོས་པོ་གང་གང་རྣམ་དཔྱད་ན། །དེ་
དང་དེ་ལ་གཅིག་ཉིད་མེད། །གང་ལ་གཅིག་ཉིད་ཡོད་མིན་པ། །དེ་ལ་
དུ་མ་ཉིད་ཀྱང་མེད། །ཅེས་པ་ལྟ་བུ་དང་། སོགས་པ་ཞེས་བྱ་བ་ནི་རྡོ་
རྗེ་གཟེགས་མའི་རིགས་པ། བདག་ལས་མ་ཡིན་གཞན་ལས་མིན། །
གཉིས་ལས་མ་ཡིན་རྒྱུ་མེད་མིན། །དངོས་པོ་གང་དག་གང་ན་ཡང་། །
སྐྱེ་བ་ནམ་ཡང་ཡོད་མ་ཡིན། །ཅེས་བྱ་བ་དང། རྟེན་ཅིང་འབྲེལ་བར་
འབྱུང་བའི་རིགས་པ། གང་ཞིག་རྟེན་འབྱུང་མ་ཡིན་པའི། །ཆོས་
འགའ་ཡོད་པ་མ་ཡིན་པ། །དེ་ཕྱིར་སྟོང་ཉིད་མ་ཡིན་པའི། །ཆོས་
འགའ་ཡོད་པ་མ་ཡིན་ནོ། །ཞེས་བྱ་བ་ལ་སོགས་པ་དང་། གཞན་ཡ་
སྐྱེ་བ་མེད་པར་བསྟན་པའི་གཏན་ཚིགས་རྣམས་ཀྱིས་འཆད་པར་་་་་
འགྱུར་བའི་གཞི་དང་ལམ་དང་རྣམ་པ་སྐྱེ་བ་མེད་པར་དངོས་པོ་་་་་
སྟོབས་ཞུགས་ཀྱི་རིགས་པས་ཡོངས་སུ་ཤེས་པ་ན་ཚིགས་སུ་བཅད་་་པ
10



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པའི་དོན་གྱི་མཚན་ཉིད་ཀྱི་ཡུམ་ལ་གང་གིས་ཀྱང་སྐྱེ་བ་ཡོད་དོ
ཞེའམ༑ སྲས་གསུམ་བསྐྱེད་པའི་མཚན་ཉིད་དང་མི་ལྡན་ནོ་ཞེས་
པའི་གནོད་པ་མ་མཐོང་ནས། ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་
ཅད་མཁྱེན་པ་ཉིད་གསུམ་གྱི་བདག་ཉིད་ནི་རྒྱལ་བའི་ཡུམ་བར་མ་་་
ལས་ཀྱང་། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལས་ནི་ཐེག་པ་
གསུམ་པོ་ཉན་ཐོས་ཀྱི་ཐེག་པ་དང་། རང་སངས་རྒྱས་ཀྱི་ཐེག་པ་
དང་༑ ཡང་དག་པར་རྫོགས་པའི་སངས་རྒྱས་ཀྱི་ཐེག་པ་རྣམས་རྒྱ་
ཆེར་བསྟན་ཏོ་ཞེས་སོགས་གསུངས་སོ། །དེ་ལྟར་ན་ཡུམ་འདི་ནི་ཉན་
ཐོས་དང་རང་སངས་རྒྱས་རྣམས་བསྐྱེད་པས་གང་ཟག་ལ་བདག་་་་
མེད་པ་ཙམ་ཞིག་ཡིན་ལ། བྱང་ཆུབ་སེམས་དཔའ་དང་སངས་རྒྱས་
བཅོམ་ལྡན་འདས་རྣམས་བསྐྱེད་པས་གང་ཟག་དང་ཆོས་ལ་བདག་་་
མེད་པ་གཉིས་ཀ་ཡིན་ནོ། །ཁོ་ན་རེ། དེ་ནི་འཕགས་པ་དམ་པའི་ཆོས་
དྲན་པ་ཉེ་བར་བཞག་པ་དང་། འཕགས་པ་སྡོང་པོ་བཀོད་པ་ལ་
སོགས་པ་ལས་ཀྱང་བསྟན་པས་བསྟན་པ་འདི་ལ་ཡང་དོན་ལྷག་པ་་་པ
མེད་ལ། ཡུམ་འདི་ལ་ཡང་རང་རང་གི་རྟོགས་པ་ལས་ལྷག་པའི་རྨད་
དུ་བྱུང་བ་ཅི་ཞིག་ཡོད་ཅེ་ན། དེ་བསལ་བའི་ཕྱིར་ཚུལ་གསུམ་པ་
ཅན་ཅེས་གསུངས་ཏེ། འདིར་ཡུམ་ལ་ཐམས་ཅད་མཁྱེན་པ་ཉིད་
གསུམ་དུ་ཕྱེ་བ་ནི་རང་བཞིན་ལ་གསུམ་དུ་ཕྱེ་བ་མ་ཡིན་ཏེ་དབྱེ་་་༌་་
བར་མི་ནུས་པའི་ཕྱིར་རོ། །འོ་ན་ཅི་ཞེ་ན། གདུལ་བྱའི་བསམ་པའི་
དབང་གིས་སྲས་གསུམ་གྱི་ཡང་ཡུམ་ཡིན་ནོ་ཞེས་བསྟན་གྱི། རྣམ་བ
11



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པར་ངེས་པའི་དབང་དུ་བྱས་པའི་ཚེ་ནི་སངས་རྒྱས་ཁོ་ནའི་ཡུམ་་་་་
ཡིན་གྱི། ཉན་ཐོས་དང་རང་སངས་རྒྱས་གཡུང་བོ་ལ་སོགས་པ་ལྟ་བུ་
ནི་བུད་མེད་རིན་པོ་ཆེ་ལྟ་བུའི་ཡུམ་འདིས་ག་ལ་སྐྱེད་དེའི་ཕྱིར་
འདིའི་མཐུའི་ཆེ་བ་ནི་འགྲོ་བ་མ་ལུས་པ་སངས་རྒྱས་བཅོམ་ལྡན་་་་་
འདས་ཆོས་ཀྱི་རྒྱལ་བོ་ཁོ་ནར་བསྒྲུབས་པས་ན་རབ་ཏུ་ངོ་མཚར་དུ་
བྱ་བའོ། །ཡུམ་གྱི་མཐུའི་ཁྱད་པར་དེ་ཉིད་སྟོན་པའི་གཞུང་དག་ཀྱང་
གཞུང་གཞན་པས་མཆོག་ཉིད་དོ། །འཕགས་པ་དམ་པའི་ཆོས་དྲན་
པ་ཉེ་བར་གཞག་པ་ལ་སོགས་པ་དེ་དག་ལས་ནི་འདོད་ཆགས་དང་
བྲལ་བའི་འཇུག་པའི་རིམ་པ་ལ་སོགས་པ་ཙམ་ཞིག་གཙོར་བསྟན་་་་
པས་གཞུང་ཕྱོགས་གཅིག་པའོ། །འཕགས་པ་སྡོང་པོ་བཀོད་པ་ལ་
སོགས་པ་དེ་དག་ཏུ་ཡང་ཐེག་པ་ཆེན་པོའི་བྱ་བའི་ཚུལ་དང་འབྲས་་
བུ་ལ་སོགས་པ་གཙོར་བསྟན་གྱི། ཉན་ཐོས་དང་རང་སངས་རྒྱས་
རྣམས་ཀྱི་ལམ་དང་འབྲས་བུ་ནི་མ་བསྟན་ཏོ། །དེའི་ཕྱིར་དེ་དག་
ཀྱང་གཞུང་ཕྱོགས་གཅིག་པའོ། །རྒྱལ་བའི་ཡུམ་འདིར་ནི་རིགས་
ཅན་ཐམས་ཅད་ཀྱི་བསྟན་པ་བསྒྲགས་པས་ན་གཞུང་ཆེན་པོ་ཤིན་ཏུ་
རྒྱས་པའི་སྡེ་ཡིན་ཏེ། དོན་འདི་ཉིད་ལ་བརྟེན་ཏེ། གང་ཡང་དག་
པར་སྐྱོན་མེད་པ་ལ་ཞུགས་པ་དེ་དག་ནི་བླ་ན་མེད་པ་ཡང་དག་་་་་
པར་རྫོགས་པའི་བྱང་ཆུབ་ཏུ་སེམས་བསྐྱེད་པའི་མཐུ་མེད་དོ། །དེ་
ཅིའི་ཕྱིར་ཞེ་ན། དེ་དག་གིས་འཁོར་བའི་རྒྱུན་གྱི་མཚམས་བཅད་
པའི་ཕྱིར་ཏེ། འོན་ཀྱང་དེ་དག་གལ་ཏེ་བླ་ན་མེད་པ་ཡང་དག་པར་
12



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
མ
པརྫོགས་པའི་བྱང་ཆུབ་ཏུ་སེམས་བསྐྱེད་ན་དེ་དག་ལ་ཡང་རྗེས་སུ་ཡི་
རང་ངོ་། །ཁྱད་པར་དུ་འཕགས་པའི་ཆོས་རྣམས་ལས་ཁྱད་པར་དུ་
འཕགས་པའི་ཆོས་རྣམས་འཐོབ་པར་འགྱུར་བས་དེ་དག་གི་དགེ་་་་
བའི་ཕྱོགས་ལ་ཁོ་བོ་ནི་བར་ཆད་མི་བྱེད་དོ་ཞེས་གསུངས་སོ། །དེའི་
ཕྱིར་ཚུལ་ཞེས་པའི་སྒྲ་ནི་རང་བཞིན་གཅིག་ཁོ་ན་ལས་མེད་པར་་་་
རྐྱེན་གཞན་ཁ་ཅིག་གིས་དུ་མར་སྣང་བའི་དུ་མ་ཉིད་ཇི་སྙེད་པ་ནི་་་་
འདིར་ཚུལ་གྱི་སྒྲས་བསྟན་པ་སྟེ་ཡུམ་འདི་ལ་ཐམས་ཅད་མཁྱེན་པ་
ཉིད་གསུམ་དུ་ཕྱེ་བ་ཡང་རང་བཞིན་ལ་ཕྱེ་བ་ནི་མ་ཡིན་ནོ། །མཐུའི་
ཁྱད་པར་དང་ལྡན་པ་དེ་ལྟར་བས་ན་སངས་རྒྱས་ལ་སོགས་པ་་་
བསྐྲུན་པར་མཛད་པ་ནི་གདོན་མི་ཟ་བར་སྲིད་པ་ཉིད་དེ་ཞེས་ངེས་་
པར་བཟུང་སྟེ། ཡུམ་མཁྱེན་པ་གསུམ་གྱི་རང་བཞིན་ཅན་དེ་ལ་རབ་
ཏུ་དྭངས་པར་སྐྱེད་པར་བྱེད་པ་ཉིད་དོ། །དེ་ལ་རབ་ཏུ་དྭངས་པས་
ཀྱང་དེའི་ཡོན་ཏན་མངོན་པར་འདོད་པའི་གང་ཟག་དབང་པོ་རྣོ་
རྟུལ་གཉིས་ཀ་ཡང་དེ་དང་དེ་ལ་བརྟེན་པའི་གསུང་རབ་ལ་རྣམ་པ་
ཐམས་ཅད་དུ་གཟུང་བ་ལ་སོགས་པའི་དོན་དུ་ཤིན་ཏུ་གུས་པར་་་་་
བྱེད་དོ། །དེ་ནས་ཐོས་པ་ལས་བྱུང་བ་ལ་སོགས་པའི་ཤེས་པ་སྐྱེ་བའི་
རིམ་གྱིས་ལེགས་པའི་མཆོག་འཐོབ་པར་འགྱུར་རོ། །དེའི་ཕྱིར་
བཅོམ་ལྡན་འདས་མ་ལ་རབ་ཏུ་དྭངས་པ་ནི་ལེགས་པ་ཐམས་ཅད་་་
འཐོབ་པའི་རྒྱུའི་གཙོ་བོ་སྟེ་བྱེད་པའི་རྒྱུ་ཉིད་ཡིན་ནོ། །དེ་ལྟར་
ཐམས་ཅད་མཁྱེན་པ་ཉིད་གསུམ་དུ་བསྡུས་པས་ན་སྐབས་བརྒྱད་དུ་་
13



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པཕྱེ་བ་ཡང་སྐབས་གསུམ་དུ་བསྡུ་བར་ཤེས་པར་བྱ་བའི་ཕྱིར་དེ་ལ་་་་
ཐམས་ཅད་མཁྱེན་པ་ཉིད་གསུམ་གྱིས་ནི་དོན་བརྒྱད་པོ་མཐའ་དག་་
བསྡུས་ལ། དེ་དག་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ཅིང་།
དེས་ཀྱང་འཆད་པར་འགྱུར་བའི་ཚུལ་གྱིས་དོན་ཐམས་ཅད་ཕུན་་་་་
སུམ་ཚོགས་པ་ཡིན་ནོ་ཞེས་དེ་ལྟར་ཐུགས་ལ་བཞག་ནས་ཐམས་ཅད་
མཁྱེན་པ་ཉིད་གསུམ་གྱི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་་་
བསྟོད་དོ། །ཉན་ཐོས་དང་ཐེག་པ་དམན་པའི་གྲུབ་མཐའ་ཙམ་དུ་
མཚུངས་པས་དེའི་ཕྱོགས་སུ་བསླན་པ་ཆོས་ལ་བདག་མེད་པའི་
ཕྱོགས་གཅིག་ཁོང་དུ་ཆུད་པས་རྣམ་པར་ཐར་པ་ཅུང་ཟད་ཙམ་ཞིག་
།
གིས་ལྷག་པ་རིམ་པ་གཅིག་གིས་བསྟན་པ་རང་སངས་རྒྱས་ཀྱང་སྟེ།
མྱ་ངན་ལས་འདའ་བར་འདོད་པ་རྣམས་གཞི་ཕུང་པོ་ཁམས་དང་སྐྱེ་
མཆེད་ཐམས་ཅད་སྐྱེ་བ་མེད་པར་ཡོངས་སུ་ཤེས་པ་ཉིད་ཀྱིས་ཕུང་་་
པོ་སྡུག་བསྔལ་གྱི་བདེན་པའི་ལྷག་མ་དང་བཅས་པ་དང་ཕུང་པོ་་་་
ལྷག་མ་མེད་པའི་མཚན་ཉིད་ཀྱིས་མྱ་ངན་ལས་འདས་པ་རྣམ་པ་་་་་
གཉིས་ཐོབ་པར་མཛད་པ་གང་ཡིན་པ་དང་།
དཔའ་འཁོར་བ་ཇི་སྲིད་བར་འགྲོ་བའི་དོན་བྱེད་པ་རྣམས་ཉན་ཐོས་
ལ་སོགས་པའི་ལམ་ཐམས་ཅད་སྐྱེ་བ་མེད་པར་རྟོགས་པའི་ངོ་བོ་་་
ཉིད་ཀྱིས་འགྲོ་བ་མཐའ་དག་གི་དོན་སྒྲུབ་པར་མཛད་པ་གང་ཡིན་་་་
པ་དང་། ཤེས་བྱའི་རྣམ་པ་ཐམས་ཅད་སྐྱེ་བ་མེད་པར་ཐུགས་སུ་
ཆུད་པ་གང་དང་ལྡན་ན། སངས་རྒྱས་ཡང་དག་པར་བསྡམས་པའི་བྱང་ཆུབ་སེམས་
E
14



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
སྐུ་ཅན་རྣལ་འབྱོར་ཅན་གྱི་དབང་ཕྱུག་གི་གཙོ་བོ་རྣམས་སྤྱོད་པའི་་
སྟེ་ཉོན་མོངས་པ་རྣམས་ཀྱི་གཉེན་པོར་ཆོས་ཀྱི་འཁོར་ལོ་མ་ལུས་པ་
རྣམ་པ་ཐམས་ཅད་བསྐོར་བར་མཛད་པ་སྟེ་འཁོར་ལོ་ནི་གདུལ་བྱའི་
རྒྱུད་ལ་འཕོ་བར་སྣང་བས་ནའམ། ཚོགས་ཀྱི་དོན་གྱི་ཕྱིར་འཁོར་ལོ་
སྟེ་སྒྲའི་དོན་ནི་དེ་དག་དང་ཉེ་བའི་ཕྱིར་རོ། །མ་ལུས་པ་ནི་ཆོས་ཀྱི་
ཕུང་པོ་བརྒྱད་ཁྲི་བཞི་སྟོང་སྟེ། དེ་ལ་ཆོས་ཀྱི་ཕུང་པོ་གཅིག་གི་ཚད་
ཇི་ཙམ་ཞེ་ན། དེ་ལ་ཚིག་ལེའུར་བྱས་པ་སྟོང་ཉིད་དོ། །ཚིགས་སུ་
བཅད་པ་རེ་རེ་ལའང་ཡིག་འབྲུ་སུམ་ཅུ་རྩ་གཉིས་ཡོད་དོ། །དེ་ལྟར་
ན་ཆོས་ཀྱི་ཕུང་པོ་ཐམས་ཅད་ལ་ནི་ཚིགས་སུ་བཅད་པ་བྱེ་བ་ཕྲག་་་
བརྒྱད་དང་། ཡང་འབུམ་ཕྲག་བཞི་བཅུར་འགྱུར་རོ། །འདིར་ནི་རེ་
ཞིག་ཐུན་མོང་གི་གྲངས་སུ་འགྲང་བའོ། །ཐེག་པ་བླ་ན་མེད་པའི་
དབང་དུ་བྱས་ཏེ་དབང་པོའི་གླང་པོ་ཆེ་རབ་བརྟན་གྱིས་བསྐུར་བར་
འོས་པའི་སྣག་ཚས་ནི་ཆོས་ཀྱི་ཕུང་པོ་གཅིག་འབྲི་བར་ནུས་སོ་ཞེས་་
གསུངས་ཏེ། དེ་ལྟར་བྱས་ན་མདོ་གང་དག་ལས་འཕགས་པ་ལྷས་
བྱིན་གྱིས་གླང་པོ་ཆེ་ལྔ་སྟོང་གིས་བཀུར་བར་བྱ་བའི་གླེགས་བམ་་་་
རྣམས་ཁ་ཏོན་དུ་རྗོད་པར་བྱེད་དོ་ཞེས་གསུངས་པ་འདི་ཡང་རིགས་
པར་འགྱུར་རོ། །ཆོས་ཀྱི་ཕུང་པོ་དེ་སྙེད་ཡོད་པ་ཉིད་ན་ཅིའི་ཕྱིར་
དེང་སང་འཛམ་བུའི་གླིང་ན་རབ་ཏུ་མི་སྣང་ཞེ་ན། ཁ་ཅིག་ནི་
འཇིག་རྟེན་གྱི་ཁམས་གཞན་དག་ན་སྤྱོད་ཅིང་གཞན་ཡང་ཕལ་ཆེར་
ཀླུ་རྣམས་ཀྱི་གནས་ན་སྤྱོད་པ་སྟེ། བསྟན་པ་རིན་ཆེན་མཆོག་ལྟར་ལ
15



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནབཟང་བ་འཕན་མེད་པར། །རྣམ་པར་དག་ཚུལ་གང་ཡིན་ཀླུ་མགོ་
གདེངས་ཀ་ཅན། ཆེན་པོ་རྣམས་ཀྱིས་གཙུག་གི་རྒྱན་བཞིན་གུས་
མནོས་ནས། །ས་ཡི་གཏིང་ན་གནས་པའི་རབ་རིབ་སེལ་བར་མཛད།།
ཅེས་བསྟན་པའོ། །ཆོས་ཀྱི་ཕུང་པོ་དེ་དག་ཀྱང་སྡེ་སྣོད་གསུམ་ཉིད་
དུ་བཞག་སྟེ། མདོའི་སྡེ་དང་། དབྱངས་ཀྱིས་བསྙད་པའི་སྡེ་དང་།
ལུང་དུ་བསྟན་པའི་སྡེ་དང་། ཚིགས་སུ་བཅད་པའི་སྡེ་དང་། ཆེད་དུ་
བརྗོད་པའི་སྡེ་དག་ནི་འཕགས་པ་ཉན་ཐོས་རྣམས་ཀྱི་མདོ་སྡེའི་སྡེ་་་
སྣོད་དུ་བསྡུས་པའོ། །གླེང་གཞིའི་སྡེ་དང་། རྟོགས་པ་བརྗོད་པའི་སྡེ་
དང་། དེ་ལྟ་བུ་བྱུང་བའི་སྡེ་དང༌། སྐྱེས་པའི་རབས་དག་འཁོར་དང་
བཅས་ཏེ་ནི་འདུལ་བའི་སྡེ་སྣོད་དུ་བསྡུས་སོ། །ཤིན་ཏུ་རྒྱས་པ་དང་།
རྨད་དུ་བྱུང་བའི་སྡེ་དག་ནི་བྱང་ཆུབ་སེམས་དཔའི་མདོ་སྡེའི་སྡེ་
སྣོད་ཏུ་གཏོགས་པའོ། གཏན་ལ་ཕབ་པའི་སྡེ་ནི་གཉི་གའི་ཆོས་
མངོན་པའི་སྡེ་སྣོད་དུ་བསྡུས་པའོ། །སྡེ་སྣོད་དེ་དག་ཀྱང་སྡེ་སྣོད་
གསུམ་མམ་གཉིས་ཀྱང་ཡིན་ཏེ། སྡེ་སྣོད་དག་ནི་གསུམ་མམ་གཉིས་
ཀྱང་རུང་། །བསྡུས་པའི་ཕྱིར་ན་རྒྱུ་ནི་དགུར་འདོད་དོ། །དེ་ནི་བག་
ཆགས་རྟོགས་དང་ཞི་བ་དང་། །རབ་ཏུ་རྟོགས་པས་རྣམ་པར་གྲོལ་
བར་བྱེད། །མདོ་དང་ཆོས་མངོན་འདུལ་བ་དག །མདོར་ན་དོན་ནི་
རྣམ་བཞིར་འདོད། །བློ་དང་ལྡན་པས་དེ་ཤེས་ནས། །རྣམ་པ་ཐམས་
ཅད་མཁྱེན་པ་ཐོབ། །གནས་རྣམས་དང་ནི་མཚན་ཉིད་དང༌། །ཆོས་
དོན་སྨོས་ཕྱིར་མདོ་ཡིན་ནོ། །མངོན་དུའི་ཕྱིར་དང་ཡང་ཡང་པང་དང་། །ལ་
1
16



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
.ཟིལ་གནོན་རྟོགས་ཕྱིར་མངོན་པའི་ཆོས། 
།ལྟུང་དང་འབྱུང་དང་
ལྡན་པ་དང་། །ངེས་པར་འབྱུང་དང་གང་ཟག་དང་། །བཅས་པ་དང་
ནི་རབ་དབྱེ་དང་། །རྣམ་པ་ངེས་ཕྱིར་འདུལ་བ་ཉིད། །ཅེས་བཤད་
པས་སོ། །དེ་ལས་རྒྱལ་བའི་ཡུམ་རྗེ་བཙུན་འབུམ་ལྡན་མ་ལ་སོགས་
པ་འདི་དག་ནི་ཐེག་པ་ཆེན་པོའི་སྡེ་སྣོད་བྱང་ཆུབ་སེམས་དཔའ་་་་
རྣམས་ཀྱི་མདོ་ཤིན་ཏུ་རྒྱས་པའི་སྡེ་སྣོད་དུ་བསྡུས་པ་ཡིན་པར་ཤེས་་
པར་བྱའོ། །ཡུམ་འདི་ཉིད་ལ་མཆོད་པ་དང་། བསྟོད་པ་ལ་སོགས་པ་
བྱས་པས་ནི་གཞུང་གཞན་ལ་མཆོད་པ་བས་ཆེས་བསོད་ནམས་ཁྱད་
པར་དུ་འཕགས་ཤིང་། འདི་ལ་མ་གུས་པ་ཡང་དེ་ལྟར་རབ་ཏུ་མི་
བཟད་དེ། ཇི་སྐད་དུ། འགྲོ་བ་དེ་གནས་མིན་ལ་སྐྲག་པས་གདུང་
བྱེད་འགྱུར། །བསོད་ནམས་མ་ཡིན་ཕུང་ཆེན་བསགས་བྱས་ཡུན་
རིང་དུ། །རིགས་མེད་གྲོགས་ངན་སྔོན་དགེ་མ་བསགས་བློ་མ་སྦྱངས།།
ཆོས་འདིས་སྐྲག་འགྱུར་འདི་ནི་དོན་ཆེན་འདི་ལས་ལྷུང་། །ཞེས
གསུངས་ལ། བློ་ཆུང་དེ་ཡིས་ཐོས་ནས་འདི་ནི་སྤོང་བྱེད་དེ། །སྤངས་
ནས་སྐྱབས་མེད་གྱུར་པ་དེ་ནི་མནར་མེད་ལྷུང་། །ཞེས་གསུངས་
ཤིང་། མཚམས་མེད་ཀྱི་ལས་བྱས་པ་ལས་ཆེས་ཡུམ་འདི་ཉིད་སྤོང་
བར་བྱེད་པ་ཉེས་པ་ཐམས་ཅད་ལྕི་བས་མི་མཚུངས་སོ། །ཞེས་རྒྱལ་
བའི་ཡུམ་རྒྱས་པར་བསྟན་པ་དག་ལས་གསལ་བར་གསུངས་སོ། །མ་
ལུས་པ་རྣམ་པ་ཐམས་ཅད་དུ་བསྐོར་བ་མཛད་པ་ཞེས་བྱ་བ་ནི། ཁ་
ཅིག་ན་རེ། དང་པོ་ནི་རི་དྭགས་ཀྱི་ནགས་སུ་འཕགས་པ་ཀཽཎྜི་ནྱ་ལ་མ
17



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བསོགས་པ་ལ་བདེན་པ་བཞིའི་ཆོས་ཀྱི་འཁོར་ལོ་བསྐོར་ཏེ་འདི་ནི་
དམན་པའི་ཆོས་ཀྱི་འཁོར་ལོའོ། །དེ་ནས་ནི་རྒྱལ་པོའི་ཁབ་ཏུ་བྱ་
རྒོད་ཀྱི་ཕུང་པོའི་རི་ལ་སྙིང་པོ་དང་། མངོན་པར་རྟོགས་པའི་དོན་
སྟོན་པའི་ཆོས་ཀྱི་འཁོར་ལོ་བསྟན་ཏེ། དེ་ནི་དགོངས་པས་བཤད་
པའི་འཁོར་ལོ་གཉིས་པ་ཡིན་པས་ན། ལྷའི་བུ་དག་གིས་སྨྲས་པ། ཀྱེ་
མ་ཨ་ལ་ལ་འཛམ་བུའི་གླིང་དུ་ཆོས་ཀྱི་འཁོར་ལོ་གཉིས་པ་བསྐོར་བ་
མཐོང་ངོ་ཞེས་སྨྲས་པའི་ཕྱིར་རོ། །དེའི་འོག་ཏུ་རི་མ་ལ་ཡ་ལ་སོགས་
པར་ཆོས་མངོན་པ་གཏན་ལ་ཕབ་པའི་སྡེ་སྣོད་མཚན་ཉིད་གསུམ་་
རྣམ་པར་དབྱེ་བས་ངེས་པའི་དོན་བསྟན་པའི་ཆོས་ཀྱི་འཁོར་ལོ་་་་
བསྐོར་ཏེ། འདི་ནི་ཆོས་ཀྱི་འཁོར་ལོ་མ་ལུས་པ་རྣམ་པ་ཐམས་ཅད་
དུ་བསྐོར་བའོ་ཞེས་ཟེར་རོ། །དེ་དག་གིས་ནི་ལེགས་པར་མ་སྨྲས་ཏེ།
ཇི་ལྟར་ཞེ་ན། ཐུབ་པ་ཆེན་པོས་ནི་དེ་ལྷར་རིམ་གྱིས་ཆོས་བསྟན་པ་
མེད་དེ། ཇི་སྐད་དུ། འཕགས་པ་དེ་བཞིན་གཤེགས་པ་སྐྱེ་བ་འབྱུང་
བ་བསྟན་པ་ལས་ཀྱང་། རིགས་ཀྱི་བུ་དེ་བཞིན་གཤེགས་པ་རྣམས་
མངོན་པར་རྫོགས་པར་སངས་རྒྱས་ནས། སངས་རྒྱས་ཤིན་ཏུ་རྣམ་
པར་སངས་རྒྱས་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་འཇུག་
སྟེ༑ ཏིང་ངེ་འཛིན་སངས་རྒྱས་ཤིན་ཏུ་རྣམ་པར་སངས་རྒྱས་པ་ལ་
སྙོམས་པར་ཞུགས་མ་ཐག་ཏུ་སེམས་ཅན་རྣམས་ཇི་སྙེད་པ་དེ་སྙེད་་་
ཀྱི་སྐུ་ཀུན་ཏུ་གནས་པར་འགྱུར་རོ། །སྐུ་ཇི་སྙེད་པ་དེ་སྙེད་ཀྱི་གསུང་
དང་ཐུགས་དག་ཀུན་ཏུ་གནས་པར་འགྱུར་རོ་ཞེས་གསུངས་ལ།
18



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ནགཞན་ལས་ཀྱང་། ཀྱེ་མ་རྒྱལ་སྲས་ཁྱོད་ལྟོས་ཤིག །འཛམ་བུའི་གླིང་
རྣམས་ཐམས་ཅད་ན། བདེ་གཤེགས་འདི་ན་བཞུགས་སྙམ་བྱེད། །
བདག་ཅག་རྣམས་ནི་འདི་སྙམ་དུ། ། །རི་རབ་རྩེ་ལ་བདེ་གཤེགས་
སྙམ༑ །འཇིག་རྟེན་ཁམས་རྣམས་གཞན་ན་ཡང་། །སངས་རྒྱ་ངོ་།
མཚར་རྨད་རེ་ཆེ། །ཞེས་གསུངས་ཏེ། རྒྱ་ཆེར་ནི་འཕགས་པ་སུམ་ཅུ་
རྩ་གསུམ་པའི་མདོ་ལས་ཤེས་པར་བྱའོ། །གཞན་ཡང་ལྷའི་བུ་རྣམས་
ཀྱིས་ཆོས་ཀྱི་འཁོར་ལོ་གཉིས་པ་བསྒྲགས་པ་ཉིད་དེའི་དང་པོ་ནི་་་་་
གང་ཞིག་ཡིན། འཕགས་པ་ཀཽཎྜི་ནྱ་ལ་སོགས་པ་ལ་བཤད་པའོ་ཞེ་ན།
རྒྱལ་བ་སྐྱེད་མའི་གཞུང་རྣམ་པ་གསུམ་ཅར་ལས་ཀྱང་གཉིས་པ་ཞེས་
སྨོས་ནས། དེའི་ཚེ་གང་ཞིག་དང་པོར་བྱ། དེའི་ཕྱིར་གཉིས་པ་ཞེས་
བྱ་བ་ནི། ལྷའི་བུ་དེ་དག་ཉིད་ཀྱིས་དེའི་སྔར་གང་ཐོས་པ་དེ་ཙམ་
ལས་གཉིས་པར་བཞག་གི། དང་པོ་ངེས་པར་བདེན་པ་བཞིའི་ཆོས་བ
ཀྱི་འཁོར་ལོ་ཞེས་བྱ་བ་འདི་ལ་ལུང་དང་རིགས་པ་ཅི་ཡང་མེད་དོ། །
གཞན་ཡང་ཆོས་ཀྱི་འཁོར་ལོ་ནི་མཐོང་བའི་ལམ་མོ། །ཞེས་བསྟན་པ་
ཡང་ངེས་པ་མེད་པ་ཁོ་ན་སྟེ། ཆོས་ཀྱི་འཁོར་ལོ་ཁ་ཅིག་ནི་ཚོགས་ཀྱི་
ལམ་མོ། །ཁ་ཅིག་ནི་སྦྱོར་བའི་ལམ་མོ། །ཁ་ཅིག་ནི་ལམ་གྱི་བར་ཆད་
མེད་པའི་བར་རོ། །དེ་བཞིན་དུ་འཁོར་ལོ་གསུམ་པ་ནི་དགོངས་པ་
ཅན་མ་ཡིན་ལ། འཁོར་ལོ་གཉིས་པ་རྒྱལ་བའི་ཡུམ་ནི་དགོངས་པ་
ཅན་ནོ། །ཞེས་བྱ་བ་འདི་ནི་ལོག་པར་བརྗོད་པ་སྟེ། གང་ཞིག་རིགས་
པས་གནོད་པར་བྱར་རུང་བ་དེ་ནི་ངེས་པའི་དོན་དུ་བཞག་ཅིང་།
19



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གལུང་དང་རིགས་པས་ལེགས་པར་གྲུབ་པ་ནི་དྲང་བའི་དོན་དུ་བཞག་
པ་འདི་ནི་རབ་ཏུ་འཁྲུགས་པའོ། །འོན་ཀྱང་དོན་འདི་ནི་དབུ་མའི་
བསྟན་བཅོས་ལས་གཏན་ལ་ཕབ་པར་འགྱུར་བས་ན་འདིར་མི་་་་་
བསམ་མོ། །དེ་ལྟར་ན་ཆོས་ཀྱི་འཁོར་ལོ་མ་ལུས་པ་རྣམ་པ་ཐམས་
ཅད་དུ་བསྐོར་བ་ནི་སྐད་ཅིག་གཅིག་ཁོ་ན་ལ་བསྐོར་བ་སྟེ། དེ་ལ་
གདུལ་བྱ་རྣམས་ཀྱིས་དུས་ཡུན་རིང་ཐུང་དང་གསུང་ཐ་དད་པར་་་་
ཐོས་པ་ལ་སོགས་པར་ཟད་དོ།།འཕགས་པ་དམ་པའི་ཆོས་པདྨ་
དཀར་པོ་ཞེས་བྱ་བ་ཐེག་པ་ཆེན་པོའི་མདོ་ལས་ཀྱང་། ས་རུམ་ནས་
འཐོན་པའི་བྱང་ཆུབ་སེམས་དཔའ་རྣམས་ཀྱིས་བར་གྱི་བསྐལ་པ་ཉི་་
ཤུ་རྩ་ལྔར་བཅོམ་ལྡན་འདས་ཤཱཀྱའི་གཙོ་བོ་ལ་མཆོད་པ་བྱས་མོད་་་
ཀྱི༑ མཛམ་བུ་གླིང་པ་ལ་སོགས་པས་ནི་ཕྱི་དྲོ་གཅིག་གི་ཡུན་དུ་ཤེས་
སོ་ཞེས་གསུངས་ལ། བཅོམ་ལྡན་འདས་འདི་ནི་ཡོངས་སུ་མྱ་ངན་
ས་མ་འདས་ཏེ་ད་ལྟར་གཟུགས་ཀྱི་སྐུར་བཞུགས་ཤིང་། འཇིག་
རྟེན་གྱི་ཁམས་འདི་འཇིག་པ་ན་ཡང་ཞིང་འདི་རབ་ཏུ་དག་པར་་་་་
གནས་ལ། མ་འོངས་པའི་བསྐལ་པ་དཔག་ཏུ་མེད་པ་ན་ཡོངས་སུ་མྱ་
ངན་ལས་འདའོ་ཞེས་གསུངས་ཏེ། དེའི་ཕྱིར་ཆོས་ཀྱི་འཁོར་ལོ་མ་
ལུས་པ་མཐའ་དག་རྣམ་པ་ཐམས་ཅད་དུ་བསྐོར་རོ་ཞེས་ངེས་པར་
བཟུང་གི། ཚུལ་འདི་ལྟར་བསྐོར་ཞེས་དམན་པའི་འདུ་ཤེས་ཀྱིས་ནི་
ངེས་པར་བྱ་བ་ག་ལ་ནུས་ཏེ།སངས་རྒྱས་ཀྱིས་ནི་བསམ་གྱིས་མི་
ཁྱབ་པས་ན། གྲངས་མེད་པ་ལ་སུ་ཞིག་བགྲང་། །ཚད་མེད་པ་ལ་སུ་ལུ
20



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འརི་འགྲེལ་པ།
༩
ལཞིག་འཇལ། །ཁྱོད་ཀྱི་ཡོན་ཏན་གྲངས་དང་ནི། །མཐུ་ལ་སྤོབས་པ་མ་།
མཆིས་སོ། །ཞེས་བསྟོད་པ་བཞིན་ནོ། །ཡང་དག་པར་རྫོགས་པའི་
སངས་རྒྱས་ཉན་ཐོས་ལ་སོགས་པས་ཡོངས་སུ་བསྐོར་བ་དེ་སྒྲུབ་པར་
བྱེད་པ་ཉིད་ཀྱི་ཡུམ་དེ་ལ་ཕྱག་འཚལ་ལོ། །དེ་ལྟར་ཕྱག་འཚལ་བ་
དང་བསྟོད་པ་སྔོན་དུ་འགྲོ་བའི་བསྟན་བཅོས་མངོན་པར་རྟོགས་་་་
པའི་རྒྱུན་གཞི་དང་གཉེན་པོ་དང་རྣམ་པ་རྣམས་ལས་གང་ཡང་རུང་
བ་ཞིག་བསྡུས་པ་མཛད་ན། ཕྱོགས་དང་པོ་ལྟར་ན་ནི་མངོན་པར་
རྟོགས་པའི་རྒྱན་རྣམ་པར་སྦྱར་བའི་འབད་པ་དོན་མེད་པ་ཡིན་ཏེ།
ཤེས་རབ་ཀྱི་ཕ་རོལ་ཏུ་ཕྱིན་པ་རྒྱན་གྱི་བསྟན་བཅོས་འདི་ལས་ནི་་་་
གཞུང་གང་དག་ལས་དངོས་པོ་རྣམས་སྲ་བ་ལ་སོགས་པའི་མཚན་་་
ཉིད་དོན་དམ་པར་ཡོད་པར་སྟོན་པ་མཚན་ཉིད་ཀྱི་བསྟན་བཅོས་་
དག་ལས་མི་སྨོས་པའི་གཞི་གང་ཡིན་པ་དེ་འབྱུང་བ་ནི་མེད་དོ། །
གཉིས་པ་ལྟར་ན་ཡང་རྣམ་པར་བྱང་བའི་དངོས་པོ་བསྡུས་པའི་ཕྱིར་
ཀུན་ནས་ཉོན་མོངས་པའི་དངོས་པོ་མ་བསྡུས་པས་གཉེན་པོ་འདི་་་
ཉོན་མོངས་པ་གང་གི་གཉེན་པོ་ཡིན་པར་ཁོང་དུ་ཆུད་པར་མི་
འགྱུར་རོ། །གསུམ་པ་ལྟར་ན་ཡང་ཤེས་བྱའི་རྣམ་པ་གཞི་མེད་པ་
ཙམ་ཞིག་བསྡུས་པའི་ཕྱིར་དོན་རྟོགས་པ་མེད་པས། ཅུ་ཟད་ཀྱང་མ་
བཤད་པའི་ཕྱིར་བསྒོམས་པས་གཅིག་ནས་གཅིག་ཏུ་བརྒྱུད་པས་་་
ཀྱང་གཞི་གང་ཡང་ཐོབ་པར་མི་འགྱུར་བས་དེ་བརྗོད་པ་དོན་མེད་
པ་ཡིན་ནོ་སྙམ་དུ་གཞན་དག་སེམས་པར་འགྱུར་བ་མ་ཡིན་ནམ་ཞེ་་
21



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མན༑ དེ་ནི་མ་ཡིན་ཏེ། གང་གི་ཕྱིར་ཉན་ཐོས་དང་རང་སངས་རྒྱས་
དང་བྱང་ཆུབ་སེམས་དཔའ་དང་། བླ་ན་མེད་པའི་སངས་རྒྱས་
རྣམས་ཀྱིས་གོ་རིམ་ཇི་ལྟ་བ་བཞིན་ཉན་ཐོས་དང་རང་སངས་རྒྱས་་་
དག་ནི་ཐམས་ཅད་ཤེས་པ་ཉིད་དོ། །བྱང་ཆུབ་སེམས་དཔའ་རྣམས་
ནི་ལམ་ཤེས་པ་ཉིད་དོ། །ཡང་དག་པར་རྫོགས་པའི་སངས་རྒྱས་ནི་
རྣམ་པ་ཐམས་ཅད་མཁྱེན་པ་ཉིད་དེ། དེ་ལྟ་བས་ན་ཐམས་ཅད་
མཁྱེན་པ་ཉིད་གསུམ་གྱིས་ལམ་གྱི་མངོན་པར་རྟོགས་པ་མཐའ་དག་་
བསྡུས་པས་ན་ཕྱོགས་གསུམ་ཅར་གྱིས་ཀྱང་བསྡུས་པའི་ཕྱིར་རོ། །
འདི་ལྟར་རྒྱལ་བའི་ཡུམ་བར་མ་ལས་རབ་འབྱོར་ཐམས་ཅད་ཤེས་པ་
ཉིད་ནི་ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ། །ལམ་ཤེས་
པ་ཉིད་ནི་བྱང་ཆུབ་སེམས་དཔའ་རྣམས་ཀྱི་ཡིན་ནོ། །རྣམ་པ་ཐམས་
ཅད་མཁྱེན་པ་ཉིད་ནི་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་ཀྱི་ཡིན་ནོ། །བཅོམ་ལྡན་འདས་ཅིའི་
སླད་དུ་ཐམས་ཅད་འཚལ་བ་ཉིད་ཉན་ཐོས་དང་རང་སངས་རྒྱས་
རྣམས་ཀྱི་ལགས། རབ་འབྱོར་ཐམས་ཅད་ནི་གཟུགས་ལ་སོགས་པ་
ཕྱི་དང་ནང་གི་ཆོས་རྣམས་ཇི་སྙེད་པ་འདི་ཙམ་ཡིན་ལ། དེ་དག་
ཀྱང་ཉན་ཐོས་དང་རང་སངས་རྒྱས་རྣམས་ཀྱིས་མི་རྟག་པ་དང་སྟོང་
པ་ཉིད་ལ་སོགས་པར་ཤེས་ཀྱི། ལམ་ཐམས་ཅད་ཀྱང་མ་ཡིན་ལ།
རྣམ་པ་ཐམས་ཅད་དུ་ཡང་མ་ཡིན་པས་དེའི་ཕྱིར་ཉན་ཐོས་དང་་་
རང་སངས་རྒྱས་རྣམས་ཀྱི་ནི་ཐམས་ཅད་ཤེས་པ་ཉིད་ཅེས་བྱའོ། །ལ
22



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
རང་བཅོམ་ལྡན་འདས་ཅིའི་སླད་དུ་ལམ་གྱི་རྣམ་པར་འཚལ་བ་ཉིད་བྱང་
ཆུབ་སེམས་དཔའ་རྣམས་ཀྱི་ལགས། རབ་འབྱོར་བྱང་ཆུབ་སེམས་
དཔའ་རྣམས་ཀྱིས་ནི་ཉན་ཐོས་ཀྱི་ལམ་གང་ཡིན་པ་དང་།
སངས་རྒྱས་ཀྱི་ལམ་གང་ཡིན་པ་དང༌། སངས་རྒྱས་ཀྱི་ལམ་གང་ཡིན་
པའི་ལམ་ཐམས་ཅད་བསྐྱེད་པར་བྱ་ཞིང་། ལམ་ཐམས་ཅད་དོན་
དམ་པར་དམིགས་པ་མེད་པར་ཤེས་པར་བྱའོ། །ཀུན་རྫོབ་ཏུ་དེ་དག་
ཀྱང་ཡོངས་སུ་རྫོགས་པར་བྱ་ཞིང༌། དེ་དག་གིས་ལམ་གྱི་བྱ་བ་ཡང་
བྱ་ལ། སྨོན་ལམ་ཡོངས་སུ་རྫོགས་པར་མ་བྱས་པ་དང་སེམས་ཅན་
རྣམས་ཡོངས་སུ་སྨིན་པར་མ་བྱས་པ་དང་སངས་རྒྱས་ཀྱི་ཞིང་ཡོངས་
སུ་མ་སྦྱངས་པར་དེ་དག་གིས་ཡང་དག་པའི་མཐའ་མངོན་སུམ་དུ་་
བྱའོ༑ །དེའི་ཕྱིར་བྱང་ཆུབ་སེམས་དཔའ་རྣམས་ཀྱི་ནི་ལམ་གྱི་རྣམ་
པར་ཤེས་པ་ཉིད་ཅེས་བྱའོ། །བཅོམ་ལྡན་འདས་ཅིའི་སླད་དུ་རྣམ་པ་
ཐམས་ཅད་མཁྱེན་པ་ཉིད་དེ་བཞིན་གཤེགས་པ་དགྲ་བཅོམ་པ་ཡང་་
དག་པར་རྫོགས་པའི་སངས་རྒྱས་ཀྱི་ལག་ རབ་འབྱོར་ཁ་དོག་
དང་དབྱིབས་ཀྱི་རྣམ་པ་གང་དག་དང་མཚོན་པར་བྱེད་པའི་རྟགས་་
གང་དག་དང་རྒྱུ་ལྟ་བུའི་མཚན་མ་གང་དག་གིས་ཆོས་རྣམས་རབ་་
ཏུ་བརྗོད་པའི་རྣམ་པ་དེ་དག་དང་རྟགས་དེ་དག་དང་མཚན་མ་དེ་
དག་དེ་བཞིན་གཤེགས་པས་ཐུགས་སུ་ཆུད་དེ། དེའི་ཕྱིར་དེ་བཞིན་དེ
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་་ར
ནི་རྣམ་པ་ཐམས་ཅད་མཁྱེན་པ་ཉིད་ཅེས་བྱའོ། །དེ་བཞིན་དུ་མདོར་ཐམ
།
མ
23



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འབསྡུས་པ་ལས་ཀྱང་ཉན་ཐོས་ཀྱི་ས་ལ་སློབ་པར་འདོད་པས་ཀྱང་
ཞེས་བྱ་བ་ལ་སོགས་པར་གསུངས་ལ།རྒྱས་པ་ལས་ཀྱང་རྒྱ་ཆེར་
གསུངས་སོ། །དེ་ལ་ཐམས་ཅད་ཤེས་པ་ཉིད་ནི་གཟུགས་ལ་སོགས་
པའི་ཆོས་ལ་མི་རྟག་པ་ལ་སོགས་པའི་རྟེན་ཅན་འབྲས་བུ་བདག་ཏུ་་
རྨོངས་པ་སྤངས་པ་ཅན་ཡིན་ནོ། །ལམ་ཤེས་པ་ཉིད་ནི་གདུལ་བྱའི་
དབང་གིས་ཐེག་པ་ཐམས་ཅད་ཀྱིས་ངེས་པར་འབྱུང་བ་དང༌། དེ་
ཡང་། ཇི་སྐད་དུ། དགེ་སློང་དག་ང་ལན་སྟོང་དུ་ནི་ཉན་ཐོས་ཀྱི་མྱ་
ངན་ལས་འདས་པས་མྱ་ངན་ལས་འདས་སོ། །ལན་སྟོང་དུ་ནི་རང་
སངས་རྒྱས་ཀྱི་མྱ་ངན་ལས་འདས་པས་ཡོངས་སུ་མྱ་ངན་ལས་འདས་
སོ༑ །ཞེས་གསུངས་ཤིང་། ཡང་ཐེག་པ་རླབས་པོ་ཆེས་ནི་སྐྲག་འགྱུར་
ཞིང་༑ །འདི་ན་སེམས་ཅན་དམན་ལ་མོས་རིག་ནས། །བྱང་ཆུབ་
སེམས་དཔའ་འདི་དག་ཉན་ཐོས་འགྱུར། །རང་རྒྱལ་བྱང་ཆུབ་པར་
ཡང་རབ་ཏུ་སྟོན། །ཅེས་གསུངས་པ་ལྟར་རོ། །དེ་ལྟར་ན་ཡང་གང་
ཟག་གི་བདག་མེད་པ་ཞི་བའི་དེ་ཁོ་ན་ཉིད་མངོན་སུམ་དུ་མི་བྱེད་་་
པའི་རྟེན་ཅན་འབྲས་བུ་སེམས་ཅན་མ་བསྡུས་པ་སྡུད་པ་ལ་སོགས་་་
པར་བྱེད་པ་ཅན་ཡིན་ནོ། །རྣམ་པ་ཐམས་ཅད་མཁྱེན་པ་ཉིད་ནི་
ཆོས་ཐམས་ཅད་སྐྱེ་བ་མེད་པའི་རྟེན་ཅན་འབྲས་བུ་ནམ་མཁའི་་་་
ཁམས་ཀྱི་མཐས་གཏུགས་པར་སེམས་ཅན་གྱི་དོན་རྒྱུན་མི་འཆད་པ་་
དང་། ཡང་དག་པ་ཉིད་ཀྱིས་མཐའ་རྟོགས་པ་དང་། བག་ཆགས་
ཀྱིས་མཚམས་སྦྱོར་བ་ཉིད་སྤངས་པ་ཅན་་ཡིན་ནོ། །འོ་ན་རྒྱལ་པོ་
24



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཟས་གཙང་མའི་སྲས་སུ་གྱུར་པ་ལ་སོགས་པའི་རྒྱུ་གང་ཞིག་ཡིན་ཅེ་་
། ན༑ འདི་ནི་ཐུབ་པ་ཆེན་པོའི་བྱ་བ་བསྒྲུབ་པའི་ཡེ་ཤེས་ལ་གདུལ་བྱ་
རྣམས་ཀྱིས་ཁ་དོག་དང་དབྱིབས་སུ་བརྟགས་ཏེ། འདི་ནི་གཞོན་ནུ་
དོན་ཐམས་ཅད་གྲུབ་པའོ་ཞེས་བྱ་བར་གཟུང་བར་ཟད་ཀྱི་ཅི་ཡང་་
མཚམས་སྦྱར་བ་མེད་དོ། །དེ་ལྟར་ན་རྒྱལ་བའི་ཡུམ་བར་མ་ལས།
རབ་འབྱོར་ངའི་ལུས་འདི་ནི་རྣམ་པ་ཐམས་ཅད་མཁྱེན་པའི་ཡེ་ཤེས་
ཀྱི་གཞི་སྟེ་ཞེས་གསུངས་པས། སྐུ་དེ་ཉིད་ཡེ་ཤེས་སུ་མ་བསྟན་པ་
ཅིའི་ཕྱིར་ཞེ་ན། བྱིས་པ་རྣམས་ནི་རང་གི་མངོན་པར་ཞེན་པ་རབ་
ཏུ་བསྟན་པས་ན་འདི་ཉིད་ཡེ་ཤེས་སོ། །ཞེས་བརྗོད་པས་ཡིད་ཆེས་
པར་དཀའ་བས་ན་གཞིའོ་ཞེས་འཇིག་རྟེན་དང་མཐུན་པ་འཇུག་པ་་
ཙམ་སྟེ། རང་གི་ངོ་བོས་ནི་ཡེ་ཤེས་ཉིད་ཁ་དོག་དང་དབྱིབས་སུ་
སྣང་ཞིང་རིང་བསྲེལ་ལ་སོགས་པར་སྣང་བ་སྟེ། དེའི་ཕྱིར་བཅོམ་
ལྡན་འདས་ཉིད་ནི་རྟག་ཏུ་ཡེ་ཤེས་ཀྱི་སྣང་བ་རབ་འབྱམས་ཚད་
མེད་པ་གཅིག་ཁོ་ན་ཡིན་མོད་ཀྱི། ཡེ་ཤེས་གཅིག་པོ་དེ་ཁོ་ན་ལ་
གདུལ་བྱའི་དོན་མཛད་པའི་དབང་གིས་སྐུ་དང་ཡེ་ཤེས་དུ་མར་་་་
བརྟགས་པར་ཟད་དོ། །དེ་བས་ན་གདུལ་བྱ་སོ་སོས་འཛིན་པས་རྒྱལ་
བའི་ངོ་བོ་ཉིད་ཐ་དད་པར་ནི་མི་དབྱེ་བ་ཉིད་དོ། །དེ་ལྟ་བས་ན་
མངོན་པར་རྟོགས་པའི་རྒྱན་ནི་གཞི་དང་གཉེན་པོ་དང་རྣམ་པ་་་
ཐམས་ཅད་བསྡུས་པས་མངོན་པར་རྟོགས་པ་རིལ་རྫོགས་པར་་་་་
བསྟན་པ་ཡིན་ནོ་ཞེས་བྱ་བ་འདི་འཐད་པ་ཡིན་ནོ། །སྐྱེ་བོ་བློ་གྲོས་ལ
བ
25



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མདམན་པ་དག་བཅོམ་ལྡན་འདས་རྒྱས་པ་དང་འབྲིང་དང་མདོར་་་་་
བསྡུས་པ་ལ་དད་པའི་སེམས་ཅན་ལ་ཕན་འདོགས་པར་བཞེད་པ་་་
ཐུགས་རྗེ་ཅན་ཉིད་ཀྱིས་རྒྱལ་བའི་ཡུམ་དེ་དང་དེ་ལས་མངོན་པར་་་
རྟོགས་པ་བརྒྱུད་ཀྱི་རིམ་པ་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་་་་་
མཐའ་དག་གསལ་བར་མཛད་པ་མ་ཡིན་ནམ། བཅོམ་ལྡན་འདས་
འཕགས་པ་མ་རྒྱལ་བ་ལས་རྒྱལ་བ་སྟེ་འཕགས་པ་མ་ཕམ་པས་ཡང་་
དེ་བསྟན་པ་ལ་དོན་ཅི་ཞིག་ཡོད་སྙམ་དུ་དོགས་པ་བསལ་བའི་ཕྱིར།
རྒྱལ་བའི་ཡུམ་མངོན་པར་རྟོགས་པའི་རིམ་པ་བསྟན་པའི་དོན་ལ་་་
དབང་པོ་རྣོན་པོ་དག་ཐེ་ཚོམ་བསྐྱེད་པ་ཉིད་ཀྱིས་འཇུག་པའི་ཡན་་་
ལག་རང་གི་བསྟན་བཅོས་རྒྱལ་བའི་ཡུམ་མངོན་པར་རྟོགས་པའི་་་་
རིམ་པ་སྟོན་པ་ཐམས་ཅད་ཀྱི་མན་ངག་འདི་ཉིད་ཀྱི་བརྗོད་པར་བྱ་་
བ་དང་། དགོས་པ་དང་དགོས་པའི་ཡང་དགོས་པ་དང་འབྲེལ་བ་
ཁོང་ན་ཡོད་པ་རྣམས་གསུངས་ཏེ། རྣམ་པ་ཐམས་ཅད་མཁྱེན་
ཉིད་ལམ། །སྟོན་པས་འདི་ལས་བཤད་པ་གང་། །གཞན་གྱིས་
མྱོང་བ་མ་ཡིན་ཏེ། །ཆོས་སྤྱོད་བཅུ་ཡི་བདག་ཉིད་ཀྱི། །མདོ་
དོན་དྲན་པ་ལ་བཞག་ནས། །བློ་དང་ལྡན་པས་མཐོང་འགྱུར་
ཕྱིར༑ །བདེ་བླག་ཏུ་ནི་རྟོགས་པ་ཞེས། །བྱ་བ་རྩོམ་པའི་དགོས་
པ་ཡིན། །ཅེས་བྱ་བ་ཡིན་ནོ། །རྣམ་པ་ཐམས་ཅད་མཁྱེན་པ་ཉིད་ནི་
སངས་རྒྱས་ཉིད་ཀྱི་ལམ་སྟེ་མངོན་པར་རྟོགས་པ་ཐམས་ཅད་ཉེ་བར་
མཚོན་པ་ལྷུར་ལེན་པ་ཡིན་ནོ། །བཅོམ་ལྡན་འདས་རྫུ་འཕྲུལ་དང་།
26



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཀུན་བརྗོད་པ་དང་། རྗེས་སུ་བསྟན་པའི་ཆོ་འཕྲུལ་རྣམ་པ་གསུམ་
གྱིས་འགྲོ་བ་མཐའ་དག་ལ་རྗེས་སུ་སྟོན་པར་མཛད་པ་དེ་ཉིད་ཀྱིས་་
རྒྱལ་བའི་ཡུམ་རྣམ་པ་གསུམ་ཅར་ལས་དངོས་ཀྱི་བརྗོད་པར་བྱ་བ་་་
ཉིད་དུ་བསྟན་པ་གང་ཡིན་པ་ཚིག་ལེའུར་བྱས་པ་འདིའི་བརྗོད་པར་
བྱ་བ་དངོས་ཏེ་སྒྲའི་བརྗོད་པར་བྱ་བ་ནི་རྒྱལ་བའི་ཡུམ་གྱི་གཞུང་
ཉིད་ཡིན་ཏེ། བསྟན་བཅོས་འདི་ལས་ནི་རྒྱལ་བའི་ཡུམ་གྱི་གཞུང་
ཤེས་པར་འགྱུར་ལ། དེ་ཤེས་པ་ལས་ནི་དོན་སངས་རྒྱས་ཉིད་ཀྱི་
འབྲས་བུ་དང་བཅས་པ་ཤེས་པར་འགྱུར་བའོ། །རྗོད་པར་བྱེད་པ་
བསྟན་བཅོས་ཀྱི་ཚིག་དང་བརྗོད་པར་བྱ་བ་གཏན་ལ་དབབ་བྱའི་་་
དོན་དག་ཐབས་དང་ཐབས་ཀྱིས་བསྒྲུབ་པར་བྱ་བའི་ཚུལ་གྱིས་ཆེད་་
དུ་མ་བྱས་ཀྱང་ཤུགས་ཀྱིས་འབྲེལ་བར་མཛད་པ་ཕྱི་རོལ་པ་དང་་་་་
གཅིག་ཤོས་ཀྱི་འདོད་ཆགས་དང་བྲལ་བ་ལ་སོགས་པ་ཆོས་ཐམས་་་
ཅད་བདག་མེད་པ་ལ་གོམས་པར་མ་བྱས་པ་རྣམས་ཀྱིས་ཐོས་པ་་་་་
ལས་བྱུང་བ་ལ་སོགས་པ་སྟེ་བསམ་པ་དང་སྒོམ་པ་ལས་བྱུང་བའི་་་་
ཤེས་པ་སྐྱེ་བའི་རིམ་པས་མ་མྱོངས་པ་སྟེ། བྱང་ཆུབ་སེམས་དཔའ་
རང་དང་གཞན་གྱི་དོན་དུ་ཕུན་སུམ་ཚོགས་པ་སྒྲུབ་པ་ཅི་ལ་ཡང་མ་
རགས་པར་ལམ་བསྒྲུབ་པ་ལ་ཆས་པ་དག་ཁོ་ནས་ཤེས་རབ་གསུམ་་་
གྱིས་ཡུམ་གྱི་ཚིག་དང་དོན་ཉམས་སུ་མྱོང་བ་ཤིན་ཏུ་གསལ་བས་་་་་
བཞག་པའི་ཡང་ཡང་གོམས་པའི་བག་ཆགས་ལས་སེམས་དེ་དང་་་་
དེའི་རྣམ་པར་བྱུང་བའི་འདྲེས་པའི་དངོས་པོ་ལ་མི་བརྗེད་པའི་དྲན་
27



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པའི་ཤེས་པ་ལ་ཤེས་རབ་ཀྱི་ཕ་རོལ་ཏུ་ཕྱིན་པའི་མདོའི་དོན་མ་ལུས་
པ་ཤེས་བྱ་མཁྱེན་པ་གསུམ། ཉམས་ལེན་སྦྱོར་བ་བཞི། འབྲས་བུ་ཆོས་
ཀྱི་སྐུ་དང་བཅས་མངོན་པར་རྟོགས་པ་བརྒྱད་ཀྱི་བདག་ཉིད་འཇུག་་
པའི་སྤྱོད་པ་བྱང་ཆུབ་ཀྱི་སེམས་དང་ལྡན་པས་སྦྱིན་པ་ལ་སོགས་པ་
ཕ་རོལ་ཏུ་ཕྱིན་པ་བཅུ་སྒྲུབ་པའི་སྤྱོད་པ་ཡིན་པར་ལེགས་པར་
བཞག་ནས། དེ་ལྟར་སྤྱད་པའི་འབྲས་བུ་ཆོས་ཀྱི་དབྱིངས་ཀུན་ཏུ་
འགྲོ་བ་རྟོགས་པའི་མཚན་ཉིད་ས་རབ་ཏུ་དགའ་བ་ལ་སོགས་པ་ས་་
བཅུའི་རྟོགས་པའི་རིམ་པས་གྲུབ་པའི་སྤྱོད་པ་རྣམ་པ་ཐམས་ཅད་་་
མངོན་སུམ་དུ་བྱེད་པར་འགྱུར་བ་ཞེས་བྱ་བ་དགོས་པའི་ཡང་དགོས་
པའི་ཆེད་དུ་མངོན་པར་འདོད་པའི་ཤེས་རབ་ཀྱི་ཕ་རོལ་ཏུ་ཕྱིན་
པའི་དོན་གང་ཞིག་བྱང་ཆུབ་ཀྱི་སེམས་དང་སྒྲུབ་པ་ལ་སོགས་པའི་་
མཚན་ཉིད་མ་ལུས་པ་གདུལ་བྱ་རྣམས་ཀྱིས་ཚེགས་ཆུང་ངུས་བདེ་་་
བླག་ཏུ་རྟོགས་པར་འགྱུར་བ་ནི་བསྟན་བཅོས་རྩོམ་པའི་དགོས་པ་་་
ཡིན་ནོ། །དེ་ལྟར་འབྲེལ་བ་ལ་སོགས་པ་བསྙད་ནས་གདུལ་བྱ་རྣམས་
ཀྱིས་བདེ་བླག་ཏུ་རྟོགས་པར་བྱ་བའི་ཕྱིར་དང་། བསྟན་བཅོས་ཀྱི་
དོན་རྣམ་པར་དབྱེ་བ་བྱས་པ་ཡང་མ་འཛིངས་པ་ཉིད་ཀྱིས་བཤད་་་
པ་བྱ་སླ་བར་གཟིགས་ནས་ཚིག་ལེའུར་བྱས་པ་བཅོ་ལྔས་མདོ་དང་་་་
རྒྱས་པར་བསྟན་པས་ཤེས་རབ་ཀྱི་ཕ་རོལ་ཏུ་ཕྱིན་པའི་ལུས་རྣམ་་་་
པར་བཞག་པ་གསུངས་ཏེ། ཤེས་རབ་ཕ་རོལ་ཕྱིན་པ་ནི། 
།
དངོས་པོ་བརྒྱད་ཀྱིས་ཡང་དག་བཤད། །རྣམ་ཀུན་མཁྱེན་
28



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཉིད་ལམ་ཤེས་ཉིད། །དེ་ནས་ཐམས་ཅད་ཤེས་པ་ཉིད། །རྣམ་ཐ
ཀུན་མངོན་རྫོགས་རྟོགས་པ་དང་། །རྩེ་མོར་ཕྱིན་དང་མཐར་
གྱིས་པ། །སྐད་ཅིག་གཅིག་མངོན་རྫོགས་བྱང་ཆུབ། །ཆོས་ཀྱི་
སྐུ་དང་དེ་རྣམ་བརྒྱད། །སེམས་བསྐྱེད་པ་དང་གདམས་ངག་
དང་༑ །ངེས་འབྱེད་ཡན་ལག་རྣམ་བཞི་དང་། །སྒྲུབ་པ་ཡིན་
ནི་རྟེན་གྱུར་པ། །ཆོས་ཀྱི་དབྱིངས་ཀྱི་རང་བཞིན་དང་། །
དམིགས་པ་དག་དང་ཆེད་དང་ནི། །གོ་ཆ་འཇུག་པའི་བྱ་བ་
དང་། །ཚོགས་ནི་ངེས་པར་འབྱུང་བཅས་རྣམས། །ཐུབ་པའི་
རྣམ་ཀུན་མཁྱེན་པ་ཉིད། །མོག་མོག་པོར་བྱེད་ལ་སོགས་
དང་༑ །སློབ་མ་བསེ་རུའི་ལམ་གང་དང༌། །འདི་དང་གཞན་
པའི་ཡོན་ཏན་གྱིས། །ཕན་ཡོན་ཆེ་བ་མཐོང་བའི་ལམ། །བྱེད་
པ་དང་ནི་མོས་པ་དང་། །བསྟོད་དང་བཀུར་དང་བསྔགས་
པ་དང་། །བསྔོ་དང་རྗེས་སུ་ཡི་རང་བ། །ཡིད་ལ་བྱེད་པ་བླ་
མེད་དག །སྒྲུབ་དང་ཤིན་ཏུ་དག་པ་ཞེས། །བྱ་བ་འདི་ནི་སྒོམ་
པའི་ལམ། །བྱང་ཆུབ་སེམས་དཔའ་མཁས་རྣམས་ཀྱི། །ལམ་
ཤེས་ཉིད་ནི་དེ་འདྲར་བཤད། །ཤེས་པས་སྲིད་ལ་མི་གནས་
ཤིང་༑ །སྙིང་རྗེས་ཞི་ལ་མི་གནས་དང་། །ཐབས་མ་ཡིན་པས་
རིང་བ་དང་། །ཐབས་ཀྱིས་རིང་བ་མ་ཡིན་ཉིད། །མི་མཐུན་
གཉེན་པོའི་ཕྱོགས་དག་དང་། །སྦྱོར་དང་དེ་ཡི་མཉམ་ཉིད་
དང་༑ །ཉན་ཐོས་ལ་སོགས་མཐོང་བའི་ལམ། །དེ་འདྲ་ཀུན་
29



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཤེས་ཉིད་དུ་འདོད། །རྣམ་པ་སྦྱོར་བར་བཅས་རྣམས་དང་། །
ཡོན་ཏན་སྐྱོན་ནི་མཚན་ཉིད་བཅས། །ཐར་དང་ངེས་འབྱེད་
ཆོ་མཐུན་དང་། །སློབ་པ་ཕྱིར་མི་ལྡོག་པའི་ཚོགས། །སྲིད་དང་
ཞི་བ་མཉམ་ཉིད་དང༌། །ཞིང་དག་བླ་ན་མེད་པ་ནི། །རྣམ་
ཀུན་མངོན་རྫོགས་རྟོགས་པ་སྟེ། །འདི་ནི་ཐབས་མཁས་
བཅས་པ་ཡིན། །དེ་ཡི་རྟགས་དང་རྣམ་འཕེལ་དང་། །བརྟེན་
དང་སེམས་ཀུན་གནས་པ་དང་། །མཐོང་ཞེས་བྱ་དང་སྒོམ་
པ་ཞེས། །བྱ་བའི་ལམ་ནི་སོ་སོ་ལ། །རྣམ་པར་རྟོག་པ་རྣམས་
བཞི་ཡི། །གཉེན་པོ་རྣམ་པ་བཞི་དང་ནི། །བར་ཆད་མེད་པའི་
ཏིང་ངེ་འཛིན། །ལོག་པར་སྒྲུབ་དང་བཅས་པ་ནི། །རྩེ་མོའི་
མངོན་རྟོགས་མཐར་གྱིས་པ། །རྣམ་གསུམ་རྣམ་བཅུ་སྐད་
ཅིག་མ། །གཅིག་གིས་མངོན་རྫོགས་བྱང་ཆུབ་པ། །མཚན་
ཉིད་ཀྱིས་ནི་རྣམ་པ་བཞི། །ངོ་བོ་ཉིད་ལོངས་རྫོགས་བཅས་
དང་༑ །དེ་བཞིན་གཞན་པ་སྤྲུལ་པ་ནི། །ཆོས་སྐུའི་མཛད་པ་
དང་བཅས་པ། །རྣམ་པ་བཞིར་ནི་ཡང་དག་བརྗོད། །ཅེས་བྱ་
བ་ཡིན་ནོ། །དེ་ལ་ཚིག་ལེའུར་བྱས་པ་དང་པོ་གཉིས་ཀྱིས་ནི་དངོས་
པོ་བརྒྱུད་བསྡུས་པའི་ཕྱིར་མདོར་བསྟན་པ་ཡིན་ནོ། །ཚིག་ལེའུར
བྱས་པ་བཅུ་གསུམ་གྱིས་ནི་དེ་དག་ཉིད་ཀྱི་དོན་བསྡུས་ནས་རྒྱས་་་
པར་བཤད་དེ། དེ་ལྟར་ན་བསྡུས་པ་དང་རྒྱས་པར་བཤད་པའི་ཕྱིར་
ཐབས་བཟང་པོར་སྦྱར་བས་ལེགས་པར་བཤད་པ་ཡིན་ནོ། །བསྡུས་
30



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པའི་དོན་གྱི་ཚིག་ལེའུར་བྱས་པ་རྣམས་ནི། བསྟན་བཅོས་མཛད་པ་
ཉིད་ཀྱིས། སེམས་བསྐྱེད་པ་ནི་གཞན་དོན་ཕྱིར། །ཞེས་བྱ་བ་ལ་
སོགས་པ་འཆད་པར་འགྱུར་བའི་བསྟན་བཅོས་མཐའ་དག་གིས་་་
རྒྱས་པར་འཆད་པས། དེ་དག་རྣམ་པར་བཤད་པས་བཤད་པར་
བསམས་ཏེ། ཟློས་པའི་ཉེས་པར་འགྱུར་དུ་དོགས་ནས་རྣམ་པར་མ་
བཀྲོལ་ལོ། །དེ་ལྟར་བསྡུས་པའི་དོན་ཀུན་བསྟན་ནས་བྱང་ཆུབ་
སེམས་དཔའ་བྱང་ཆུབ་རྗེས་སུ་ཐོབ་པར་འདོད་པས་འབྲས་བུ་ཡིན་་
པའི་ཕྱིར་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱ་དགོས་པས།
དང་པོར་རྣམ་པ་ཐམས་ཅད་མཁྱེན་པ་ཉིད་དེ་སྡུད་པའི་ཚིག་ལེའུར་
བྱས་པ་རྣམ་པར་བཤད་པའི་སྒོ་ནས་བཤད་པར་བཞེད་དེ། སེམས་
བསྐྱེད་པ་ནི་རང་གི་ངོ་བོ་ཡང་དག་པར་རྫོགས་པའི་བྱང་ཆུབ་པ་་་་
བསྒྲུབ་བྱར་དམིགས་པ་དང་བཅས་པ། སེམས་བསྐྱེད་པ་ནི་
གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །
ཅེས་གསུངས་ཏེ། སངས་རྒྱས་སུ་གྲུབ་ནས་གཞན་གྱི་དོན་གྱི་ཕྱིར་
སྐལ་བ་ཇི་ལྟ་བ་བཞིན་དུ་འབད་པར་བྱའོ་ཞེས་སེམས་བསྐྱེད་པ་་་་་
གཞན་གྱི་དོན་དུ་ཡང་དག་པར་རྫོགས་པའི་བྱང་ཆུབ་འདོད་པའི་་་
མཚན་ཉིད་ཅན་གྱི་སྨོན་པ་དང་དེ་འཐོབ་པའི་ཕྱིར་བྱང་ཆུབ་ཀྱི་
སྤྱོད་པ་ལ་འཇུག་པའི་སེམས་ཀྱི་ངོ་བོ་ཉིད་རྣམ་པ་གཉིས་སོ། །ཡང་
དག་པར་རྫོགས་པའི་བྱང་ཆུབ་འདོད་པ་ཉིད་ནི་དེ་དོན་དུ་གཉེར་་་
བ་དགེ་བའི་ཆོས་ལ་འདུན་པ་སེམས་ལས་བྱུང་བ་ཡིན་ལ། སེམས་
31



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
༑ནབསྐྱེད་པ་ནི་སེམས་ཡུལ་ཁྱད་པར་དུ་འཕགས་པ་སྣང་བ་ཅན་འབྱུང་
བ་མ་ཡིན་ནམ། ཇི་ལྟར་ན་དེ་སེམས་བསྐྱེད་པ་ཡིན་པར་འགྱུར་ཞེ་པ
བདེན་མོད་ཀྱི་འོན་ཀྱང་འདིར་འགྲོ་བ་མགོན་མེད་པ་སྡུག་
བསྔལ་གྱི་རྒྱ་མཚོར་ནུབ་པ་ལ་མངོན་པར་བལྟས་ནས་དེ་གདོན་པའི་
བསམ་པ་དགེ་བའི་ཆོས་ལ་འདུན་པའི་མཚན་ཉིད་དོན་དུ་གཉེར་བ་
ཡོད་ན་བྱང་ཆུབ་ཀྱི་སེམས་བསྐྱེད་པས་རྒྱུ་དགེ་བའི་ཆོས་ལ་འདུན་་་
པ་དེས་འབྲས་བུ་སེམས་བསྐྱེད་པ་བསྟན་པ་ཡིན་ཏེ། དེ་ལྟར་དོན་དུ་
གཉེར་བའི་བྱང་ཆུབ་སེམས་དཔའི་དགེ་བའི་ཆོས་ཐམས་ཅད་
འཕེལ་བར་འགྱུར་རོ་ཞེས་ཤེས་པར་བྱ་བའི་ཕྱིར་ཉེ་བར་བཏགས་པ་
ལ་བརྟེན་པ་ཡིན་པས་དེ་གཉིས་གཅིག་ཏུ་བྱས་པ་ལ་ཉེས་པ་མེད་་་་
དོ༑ །རྣམ་པ་གཅིག་ཏུ་ན་སྨོན་ལམ་ནི་དོན་དུ་གཉེར་བ་སྟེ། ཡང་དག་
པར་རྫོགས་པའི་བྱང་ཆུབ་འདོད་པ་ཉིད་ཡིན་ལ། དེ་དང་ལྷན་ཅིག་
སྤྱོད་པའི་སེམས་བསྐྱེད་པ་དེའི་སྒྲར་བསྟན་པ་ནི། དེ་ལྟར་ན་བྱང་
ཆུབ་སེམས་དཔའ་རྣམས་ལ་སྨོན་ལམ་དང་ལྡན་པའི་སེམས་དེ་སྐྱེའོ་་
ཞེས་བྱ་བར་ཤེས་པར་བྱ་བའི་ཕྱིར་ཡིན་ནོ། །སེམས་ནི་རྣམ་པར་
ཤེས་པ་སྟེ་རྣམ་པར་རིག་པའོ། །རྣམ་པར་ཤེས་པ་གང་ཞེ་ན། ཡིད་ཀྱི་
རྣམ་པར་ཤེས་པ་སྟེ་དཀར་པོའི་ཆོས་ཐམས་ཅད་ལ་དམིགས་པ་ནི་་
དེ་ལ་སྲིད་པའི་ཕྱིར་རོ། །བསྐྱེད་པ་ཞེས་སྨོས་པས་ནི་མ་སྐྱེས་པ་སྐྱེད་
པར་ཤེས་པར་བྱེད་པ་ཡིན་ཞེས་ཉི་སྣང་ལས་ཀྱང་བཤད་དོ། །ཡང་
གང་འདོད་པའི་བདག་ཉིད་དང་། གང་གི་དོན་དུ་སེམས་བསྐྱེད་པ་，
32



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཡང་དག་པར་རྫོགས་པའི་བྱང་ཆུབ་དེ་ནི་གང་ཡིན། གཞན་གྱི་དོན་
ནི་གང་ཡིན་ཅེ་ན། དེ་དང་དེ་ནི་མདོ་བཞིན་དུ། །བསྡུས་དང་
རྒྱས་པའི་སྒོ་ནས་བརྗོད། །ཅེས་བྱ་བ་གསུངས་ཏེ། རྒྱལ་བའི་ཡུམ་
རྣམ་པ་གསུམ་ཅར་ལས་ཤེས་རབ་ཀྱི་ཕ་རོལ་ཏུ་ཕྱིན་པ་དང༌། སྦྱིན་
པ་ལ་སོགས་པ་ཐམས་ཅད་ལ་སྦྱིན་པར་བྱ་བ་དང་། སྦྱིན་པ་པོ་དང་
ལེན་པ་པོ་ལ་སོགས་པ་མི་དམིགས་པར་སྒྱུ་མ་ལྟ་བུའི་ཚུལ་གྱིས་་་
བསྒྲུབ་པར་བྱའོ་ཞེས་ཤེས་པར་བྱེད་པོའི་དོན་ཅན་དང་། སེམས་
ཅན་ཐམས་ཅད་རང་རང་གི་སྐལ་བ་ཇི་ལྟ་བ་བཞིན་དུ་མྱ་ངན་ལས་
འདས་པ་དང་། སེར་སྣ་ཅན་ལ་སོགས་པ་རྣམས་སྦྱིན་པ་ལ་སོགས་
པ་ལ་དགོད་པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་་་་པ
ཉིད་ལ་བསྒྲུབ་པར་བྱའོ། །ཞེས་བྱ་བ་ལ་སོགས་པ་རབ་ཏུ་སྟོན་པ་
ལྷུར་བྱེད་པའི་ངག་གིས་མདོའི་དོན་དང་མི་འགལ་བར་བསྡུས་པ་
དང་། རྒྱས་པའི་སྒོ་ནས་ཡང་དག་པར་རྫོགས་པའི་བྱང་ཆུབ་དང་
གཞན་གྱི་དོན་བསྟན་ཏེ། དེ་ལྟར་ན་སེམས་བསྐྱེད་པ་ནི་གཞན་གྱི་
དོན་གྱི་ཕྱིར་སེམས་ཅན་ཐམས་ཅད་ཡང་དག་པར་རྫོགས་པའི་བྱང་་
ཆུབ་ལ་བཀོད་པར་འདོད་པའི་བདག་ཉིད་ཡིན་པར་ཤེས་པར་་་
བྱའོ། །གཙུག་ལག་གི་གཞུང་སྟེ་མདོ་སྡེ་དེ་དང་དེ་དག་ལས་སྐབས་
ཀྱི་དོན་སྟོན་པ་ལྷུར་ལེན་པ་ནི་ཐམས་ཅད་ལས་ཀྱང་གསུངས་མོད་་་
ཀྱི༑ ཚིག་མང་བས་གདུལ་བྱ་ཕལ་ཆེར་བློ་རྣམ་པར་འཁྲུགས་པར་
འགྱུར་དུ་དོགས་ནས་ཁུངས་ཉིད་དུ་མ་བྲིས་སོ།།དེ་ལྟར་སེམས་བ
33



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བསྐྱེད་པ་དམིགས་པ་དང་རང་གི་ངོ་བོ་དང་བཅས་པ་བརྗོད་ནས།
ད་ནི་དེའི་རབ་ཏུ་དབྱེ་བ་རྣམ་པ་ཉི་ཤུ་རྩ་གཉིས་བར་སྐབས་ཀྱི་་་་་
ཚིགས་སུ་བཅད་པ། དེ་ཡང་ས་གསེར་ཟླ་བ་མེ། །གཏེར་དང་
རིན་ཆེན་འབྱུང་གནས་མཚོ། །རྡོ་རྗེ་རི་སྨན་བཤེས་གཉེན་
དེང་༑ །ཡིད་བཞིན་ནོར་བུ་ཉི་མ་གླུ། །རྒྱལ་པོ་མཛོད་དང་
ལམ་པོ་ཆེ། །བཞོན་པ་བཀོད་མའི་ཆུ་དང་ནི། །སྒྲ་སྙན་ཆུ་བོ་
སྤྲིན་རྣམས་ཀྱིས། །རྣམ་པ་ཉི་ཤུ་རྩ་གཉིས་སོ། །ཞེས་བྱ་བ་དག་
གིས་བཤད་དེ། བྱང་ཆུབ་དོན་གཉེར་གྱི་འདུན་པ་དང་། དེའི་རྒྱུན་
འཕེལ་བའི་བསམ་པ་དང་། ལྷག་པའི་བསམ་པ་རབ་ཏུ་དག་པ་སྟེ་
གཞན་གྱི་དོན་མངོན་པར་འདོད་པ་ཆུང་ངུ་དང་འབྲིང་དང་ཆེན་
པོའི་གནས་སྐབས་རྣམས་དང་། དགེ་བའི་ཆོས་རྣམས་ལ་སྦྱོར་བ་
དང་། སློང་བ་པོའི་བསམ་པ་བཞིན་རབ་ཏུ་སྟེར་བའི་སྦྱིན་པ་དང་།
ལེགས་པར་སྤྱད་པའི་རང་བཞིན་གྱི་ཚུལ་ཁྲིམས་དང་། གཞན་གྱིས་
གནོད་པར་བྱས་པ་ལ་བསྲན་ཚུགས་པའི་བཟོད་པ་དང་། དགེ་བའི་
ལས་རྣམས་ལ་སྤྲོ་བའི་བརྩོན་འགྲུས་དང་། སེམས་རྩེ་གཅིག་པའི་
བསམ་གཏན་དང་། ཐོས་པ་ལ་སོགས་པའི་ཤེས་རབ་དང་། བྱང་
ཆུབ་སྒྲུབ་པའི་ཐབས་མཁས་པ་དང་། རྫོགས་པའི་བྱང་ཆུབ་ཐོབ་
པར་འདོད་པའི་སྨོན་ལམ་དང་། མི་མཐུན་པའི་ཕྱོགས་ཀྱིས་བརྫི་བ་ལ
མེད་པའི་སྟོབས་དང་། བློ་གྲོས་ཕུལ་དུ་བྱུང་བའི་གནས་སྐབས་ཡེ་
ཤེས་ཀྱི་ཕ་རོལ་ཏུ་ཕྱིན་པ་དང༌། ལྷའི་མིག་ལ་སོགས་པའི་མངོན་
34



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པ་པར་ཤེས་པ་དང་། བསོད་ནམས་དང་ཡེ་ཤེས་ཀྱི་ཚོགས་གཉིས་དང་།
དྲན་པ་ཉེ་བར་བཞག་པ་ལ་སོགས་པ་བྱང་ཆུབ་ཀྱི་ཕྱོགས་དང་་་་
མཐུན་པའི་ཆོས་དང་། སེམས་ཅན་རྣམས་གདོན་པར་འདོད་པའི་
སྙིང་རྗེ་དང་བདག་མེད་པར་ཤེས་པའི་ལྷག་མཐོང་དང་། མི་བརྗེད་
པའི་གཟུངས་དང་།ཀུན་ཏུ་ཐོགས་པ་མེད་པའི་སྤོབས་པ་དང་།
ལུང་དང་རྟོགས་པའི་བདག་ཉིད་ཉེ་བར་སྟོན་པའི་ཆོས་ཀྱི་དགའ་་་
སྟོན་དང་། བགྲོད་པ་གཅིག་པུའི་ལམ་མི་སྐྱེ་བའི་ཆོས་ལ་བཟོད་
ཐོབ་པ་དང་། ཡེ་ཤེས་ཀྱི་རང་བཞིན་ཅན་ཆོས་ཀྱི་སྐུ་དང་ལྡན་པ་ནི།
གོ་རིམ་བཞིན་དུ་ས་དང༌། གསེར་བཟང་པོ་དང་། ཟླ་བ་ཚེས་པ་
དང་། མེ་དང་། གཏེར་ཆེན་པོ་དང་། རིན་པོ་ཆེའི་འབྱུང་ཁུངས་ཀྱི་
གནས་དང་། རྒྱ་མཚོ་ཆེན་པོ་དང་། རྡོ་རྗེ་དང་། རིའི་རྒྱལ་པོ་དང༌།
སྨན་དང་། དགེ་བའི་བཤེས་གཉེན་དང་། ཡིད་བཞིན་གྱི་ནོར་བུ་
དང་༑ ཉི་མ་དང་། ཆོས་ཀྱི་སྒྲ་དབྱངས་སྙན་པ་དང་། རྒྱལ་པོ་ཆེན་པོ་
དང་། བང་མཛོད་དང་། ལམ་པོ་ཆེ་དང་། བཞོན་པ་དང་། བཀོད་
མའི་ཆུ་དང་། སྒྲ་སྙན་པ་དང༌། ཆུ་བོའི་རྒྱུན་དང་། སྤྲིན་ལྟ་བུ་སྟེ། དེ་
དག་གི་རྒྱུ་མཚན་ཀྱང་གོ་རིམ་བཞིན་དུ་མ་ཆགས་པ་ལ་སོགས་པ་་་་
ཆོས་དཀར་པོ་ཐམས་ཅད་ཀྱི་གཞིའི་དངོས་པོ་དང༌། བྱང་ཆུབ་ཀྱི་
བར་དུ་གཞན་དུ་མི་འགྱུར་བ་དང་། མ་ཆགས་པ་ལ་སོགས་པ་དགེ་
བའི་ཆོས་མཐའ་དག་གོང་ནས་གོང་དུ་རྣམ་པར་འཕེལ་བར་འགྱུར་་
བ་དང་། ཐམས་ཅད་མཁྱེན་པ་ཉིད་གསུམ་གྱི་མི་མཐུན་པའི་ཕྱོགས་མ
35



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྒྲིབ་པའི་བུད་ཤིང་སྲེག་པ་དང་། སེམས་ཅན་ཐམས་ཅད་ཀྱི་བསམ་
པ་ཇི་ལྟ་བ་བཞིན་ཆོས་དང་ཟང་ཟིང་གིས་ཚིམ་པར་བྱེད་པ་དང་།
སྟོབས་སོགས་ཡོན་ཏན་རིན་པོ་ཆེའི་རྟེན་གྱི་དངོས་པོ་དང་། མདའ་
ལ་སོགས་པ་མི་འདོད་པ་ཐམས་ཅད་ཐོག་ཏུ་བབ་པས་མི་འཁྲུགས་
པ་དང་། དོན་ཡང་དག་པར་ངེས་པའི་ཡིད་ཆེས་པ་བརྟན་པས་
གཞན་གྱིས་མི་ཕྱེད་པ་དང༌། བདུད་ཀྱི་བུ་མོ་ལ་སོགས་པ་དམིགས་
པའི་རྣམ་པར་གཡེང་བས་མི་བསྐྱོད་པ་དང༌། མི་མཐུན་པའི་ཕྱོགས་
ཉོན་མོངས་པ་དང་ཤེས་བྱའི་སྒྲིབ་པའི་ནད་རབ་ཏུ་ཞི་བ་དང་།
གང་དུ་སྐྱེས་པའི་གནས་སྐབས་ཐམས་ཅད་དུ་སེམས་ཅན་གྱི་དོན་་་་
ཡོངས་སུ་མི་གཏོང་བ་དང་། ཇི་ལྟར་སྨོན་པའི་འབྲས་བུ་ཐམས་ཅད་
འགྲུབ་པ་དང་། གདུལ་བྱ་རྣམས་ཉན་ཐོས་ལ་སོགས་པའི་མྱ་ངན་
ལས་འདས་པར་ཡོངས་སུ་སྨིན་པར་བྱེད་པ་དང༌། བསམ་པ་ཇི་ལྟ་
བ་བཞིན་གདུལ་བྱ་འདུན་པར་བྱེད་པའི་ཆོས་སྟོན་པ་དང་།
པ
གྱིས་མི་གནོན་པའི་མཐུ་ཐོགས་པ་མེད་པས་གཞན་གྱི་དོན་སྒྲུབ་པ་
དང་། བྱང་ཆུབ་ཀྱི་རྒྱུར་གྱུར་པའི་བསོད་ནམས་དང་ཡེ་ཤེས་ཀྱི་
ཚོགས་མང་པོའི་མཛོད་ལྟ་བུ་དང་། དུས་གསུམ་གྱི་འཕགས་པ་
ཐམས་ཅད་གཤེགས་ཤིང་རྗེས་སུ་གཤེགས་པ་དང་། འཁོར་བ་དང་
མྱ་ངན་ལས་འདས་པ་གང་དུ་ཡང་མི་ལྷུང་བས་དཀའ་བ་མེད་པར་་
བདེ་བླག་ཏུ་འགྲོ་བ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་
པ་ཐོས་པ་དང་མ་ཐོས་པའི་ཆོས་འཛིན་པས་མི་ཟད་པ་དང་། ཐར་ཟིལ་
པ
36



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
་པ་མངོན་པར་འདོད་པའི་གདུལ་བྱ་རྣམས་ལ་ཆོས་སྙན་པར་སྒྲོགས་་
པ་དང་། གཞན་གྱི་དོན་མངོན་པར་མཐོ་བ་དང་ངེས་པར་ལེགས་
པའི་བྱ་བ་ཐ་མི་དད་པ་དང་། སྤྲུལ་པས་དགའ་ལྡན་གྱི་གནས་ན་
བཞུགས་པ་ལ་སོགས་པ་མཛད་པ་ཀུན་ཏུ་སྟོན་པར་རུང་བ་ཉིད་་་་་
ཀྱིས་གྲངས་བཞིན་ནོ། །དེ་ལྟར་ན། དེ་ཡང་ས་གསེར་ཟླ་བ་མེ། །ཞེས་
བྱ་བ་ལ་སོགས་པས་སེམས་བསྐྱེད་པ་ཉི་ཤུ་རྩ་གཉིས་བཤད་པ་ཡིན་་
ནོ། །དེ་ལ་དང་པོ་གསུམ་ནི་ཆུང་ངུ་དང་འབྲིང་དང་ཆེན་པོ་ཉིད་
ཀྱིས་ལས་དང་པོ་པའི་སས་བསྡུས་སོ། །དེའི་འོག་ཏུ་གཅིག་ནི་ས་
དང་པོ་ལ་འཇུག་པའི་ལམ་གྱིས་བསྡུས་སོ། །དེའི་འོག་ཏུ་བཅུ་ནི་
རབ་ཏུ་དགའ་བ་ལ་སོགས་པས་བཅུས་བསྡུས་ཏེ། མཐོང་བ་དང་
སྒོམ་པའི་ལམ་གྱི་སྤྱོད་ཡུལ་ཅན་ཡིན་ནོ། །དེའི་འོག་ཏུ་ལྔ་ནི་ཁྱད་
པར་གྱི་ལམ་གྱིས་བསྡུས་སོ། །དེའི་འོག་ཏུ་སེམས་བསྐྱེད་པ་གསུམ་ནི་
སངས་རྒྱས་ཀྱི་ས་ལ་འཇུག་པའི་སྦྱོར་བ་དང་སངས་རྒྱས་ཀྱི་སས་་་་་
བསྡུས་པའི་དངོས་གཞི་དང་མཇུག་གི་སྒོ་ནས་སངས་རྒྱས་ཀྱི་སས་་
བསྡུས་ཏེ་སྤྲུལ་པའི་སྐུས་དགའ་ལྡན་གྱི་གནས་ན་བཞུགས་པ་ལ་་་་་
སོགས་པ་ཀུན་ཏུ་སྟོན་པས་སེམས་ཅན་གྱི་དོན་བྱ་བ་ཐམས་ཅད་དེ་་
ལ་རགས་ལས་པའི་ཕྱིར་རོ། །དེ་ཡང་དེ་བཞིན་གཤེགས་པ་རྣམ་པར་
མི་རྟོག་པའི་རང་བཞིན་ཆོས་ཀྱི་སྐུ་བདག་པོར་བྱས་ནས་གདུལ་བྱས་
ཡོངས་སུ་བརྟགས་པའི་སྤྲུལ་པ་ལ་སོགས་པ་དམིགས་པ་ཡིན་པའི་་་
ཕྱིར་དག་པ་འཇིག་རྟེན་པའི་ཡེ་ཤེས་ཀྱི་རྗེས་ལ་ཐོབ་པའི་སངས་་་་མ
37



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྒྱས་ཀྱི་སས་བསྡུས་པ་ཡིན་ནོ་ཞེས་རྒྱན་སྣང་ལས་བཤད་དོ། །དེ་ལ
ལྟར་ན་སེམས་བསྐྱེད་པའི་ས་མཚམས་ཀྱི་རབ་ཏུ་དབྱེ་བ་ནི་ལས་
དང་པོ་པའི་ས་ནས་བཟུང་སྟེ་སངས་རྒྱས་ཀྱི་སའི་བར་གྱིས་བསྡུས་་་
པ་ཡིན་ནོ། །དབྱེ་བ་ཞར་ལ་བརྗོད་ནས་དེ་ལྟར་བྱང་ཆུབ་ཀྱི་སེམས་
དང་པོ་ལ་སོགས་པ་བསྐྱེད་པའི་བྱང་ཆུབ་སེམས་དཔའ་དེ་དག་རང་
རང་གི་ས་མཚམས་ཀྱི་དུས་ཇི་ལྟ་བ་བཞིན་དུ་དོན་དུ་གཉེར་བར་་་་་
བྱེད་པའི་བྱང་ཆུབ་གྱི་སེམས་བསྐྱེད་པ་དང་། དེས་འཕངས་པའི་
འབྲས་བུའི་ཆོས་འགྲུབ་པར་བྱ་བའི་ཕྱིར་ཡོན་ཏན་སྔར་ཐོབ་པ་་་་་་
རྣམས་ཡོངས་སུ་བསྲུང་བའི་དོན་གྱི་གོང་མ་གོང་མ་རྣམས་མངོན་་་་
པར་འཕེལ་བར་བྱ་བའི་ཕྱིར་འདོམས་པ་ནི་གདམས་ངག་སྟེ། སྒྲུབ་
དང་བདེན་པ་རྣམས་དང་ནི། །སངས་རྒྱས་ལ་སོགས་དཀོན་
མཆོག་གསུམ། །མ་ཞེན་ཡོངས་སུ་མི་ངལ་དང་། །ལམ་ནི་
ཡོངས་སུ་འཛིན་པ་དང་། །སྤྱན་ལྔ་དང་ནི་མངོན་ཤེས་ཀྱི། །
ཡོན་ཏན་དྲུག་དང་མཐོང་ལམ་དང་། སྒོམ་ཞེས་བྱ་ལ་
གདམས་ངག་ནི། །བཅུ་ཡི་བདག་ཉིད་ཤེས་པར་བྱ། །ཞེས་
གསུངས་པ་ཡིན་ནོ། །བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་ཇི་སྐད་
བཤད་པ་བསྒྲུབ་པ་ལ། མ་བརྟགས་ན་ཉམས་དགའ་བ་འཇིག་རྟེན་
གྱི་ཐ་སྙད་དུ་མི་བསླུ་བ་ཀུན་རྫོབ་གྱི་བདེན་པ་དང་ཤིན་ཏུ་སྤྲོས་པ་་
མེད་པའི་རང་བཞིན་དོན་དམ་པའི་བདེན་པ་ལས་མི་འདའ་བས་་་
ཉན་ཐོས་ལ་སོགས་པ་དང་ཐུན་མོང་མ་ཡིན་པ་མི་དམིགས་པའི་་་་་
38



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཕ
མཚུལ་གྱིས་འཇུག་པར་བྱའོ་ཞེས་སློབ་པ་བསྒྲུབ་པ་ལ་འདོམས་པ་་་་་
དང་། བདེན་པ་བཞི་ལས་སྡུག་བསྔལ་ལ་གཟུགས་ལ་སོགས་པ་ཟག་
བཅས་འབྲས་བུར་གྱུར་པའི་ངོ་བོ་རང་བཞིན་གྱིས་སྟོང་པ་ཉིད་དང་
ཤེས་རབ་ཀྱི་ཕ་རོལ་ཏུ་ཕྱིན་པ་དག་དེ་བཞིན་ཉིད་ཀྱི་ངོ་བོར་རང་་་
བཞིན་གཅིག་གོ་ཞེས་བྱ་བ་དང་། ཀུན་འབྱུང་བ་ལ་སྟོང་པ་ཉིད་
དང་གཟུགས་ལ་སོགས་པ་ཟག་བཅས་རྒྱུར་གྱུར་པ་དག་ཐ་མི་དད་་་
པ་ཉིད་ཀྱིས་གཟུགས་ལ་སོགས་པ་ནི་ཀུན་འབྱུང་སྟེ་སྐྱེ་བ་དང་
འགོག་པ་སྟེ་འཇིག་པ་དང་འདོད་ཆགས་ལ་སོགས་པ་ཀུན་ནས་ཉོན་
མོངས་པ་དང་རྣམ་པར་བྱང་བ་བདག་མེད་པའི་ཆོས་ཅན་མ་ཡིན་་་
ནོ་ཞེས་བྱ་བ་དང་། འགོག་པ་ལ་སྟོང་པ་ཉིད་སྐྱེ་བ་དང་། འགག་པ་པ
དང་༑ ཀུན་ནས་ཉོན་མོངས་པ་དང་། རྣམ་པར་བྱང་བ་དང་། ཉམས་
པ་དང་འཕེལ་བ་ལ་སོགས་པ་དང་བྲལ་བ་ལ་ནི་གཟུགས་དང་ཚོར་
བ་ལ་སོགས་པ་མེད་པ་ནས་རིག་པ་སྐྱེ་བ་ཡང་མེད། དེ་མེད་པས་མ་
རིག་པ་འགག་པ་ཡང་མེད། རྟོགས་པ་པོ་སངས་རྒྱས་ཀྱང་མེད།
རྟོགས་པར་བྱ་བ་བྱང་ཆུབ་ཀྱི་བར་དུ་ཡང་མེད་དོ་ཞེས་བྱ་བ་དང་།
ལམ་ལ་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དང༌། སྦྱིན་པ་པོ་
བདག་ཉིད་དམ་ནང་སྟོང་པ་ཉིད་ལ་སོགས་པ་ནི་ཕྱི་སྟོང་པ་ཉིད་ལ་
སོགས་པ་སྟེ་ནང་སྟོང་པ་ཉིད་ལ་ཕྱི་སྟོང་པ་ཉིད་དང་། ཕྱི་སྟོང་པ་
ཉིད་ལ་ཕྱི་ནང་སྟོང་པ་ཉིད་སོགས་ཀྱིས་སྔོན་གྱི་མཐའ་སྟེ་སྲིད་པ་་་་
དང་ཕྱི་མའི་མཐའ་སྟེ་མྱ་ངན་ལས་འདས་པ་དག་ཕན་ཚུན་གཅིག་་་མ
39



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལ་གཅིག་ལྡན་པ་དང་མི་ལྡན་པ་མ་ཡིན་པ་ཉིད་དུ་བསྒྲུབ་པོ་ཞེས་་་
སྟོན་པ་བདེན་པ་ལ་འདོམས་པ་དང་། སངས་རྒྱས་དཀོན་མཆོག་ལ་
སངས་རྒྱས་དང་བྱང་ཆུབ་སེམས་དཔའ་དག་དེ་བཞིན་ཉིད་ཀྱི་་
མཚན་ཉིད་གཅིག་པ་ཉིད་ཀྱིས་སེམས་བསྐྱེད་པ་ལ་སོགས་པ་སངས་་
རྒྱས་སུ་བྱེད་པའི་ཆོས་ཀྱི་མཚན་ཉིད་རྣམ་པ་ཐམས་ཅད་མཁྱེན་པ་་
ཉིད་དེ་ཁོ་ན་ཉིད་དུ་ནི་རང་བཞིན་མེད་པ་ཉིད་ཡིན་པས་མི་
དམིགས་པ་ལ་གཟུགས་ལ་སོགས་པ་མི་སྦྱོར་བས་དམིགས་པར་བྱ་བ་
དང་དམིགས་པར་བྱེད་པ་མཉམ་པ་ཉིད་དུ་ཤེས་པ་ཞེས་བྱ་བ་དང་།
ཆོས་དཀོན་མཆོག་ལ་ཐམས་ཅད་མཁྱེན་པ་ཉིད་གསུམ་གྱིས་བསྡུས་་་
པའི་གཞི་ཕུང་པོ་ལ་སོགས་པ་དང་། ཉོན་མོངས་པའི་གཉེན་པོ་
དང་། ཤེས་བྱའི་རྣམ་པ་མཐའ་དག་བསྡུས་པ་དག་གིས་བསྡུས་པའི་
ཆོས་ཐམས་ཅད་ཡང་དག་པ་ན་ངོ་བོ་ཉིད་མེད་དོ་ཞེས་བྱ་བ་དང་།
དགེ་འདུན་དཀོན་མཆོག་ལ་སངས་རྒྱས་དཀོན་མཆོག་གི་ཁོངས་སུ་་་
གཏོགས་པ་ཉིད་ཀྱི་དགྲ་བཅོམ་པ་མ་གཏོགས་པ་འབྲས་བུ་ལ་གནས་
པ་དང་ཞུགས་པའི་བྱེ་བྲག་གིས་རྒྱུན་ཞུགས་ཞུགས་པ་ནས་དགྲ་་་་
བཅོམ་ཞུགས་པའི་བར་སྐྱེས་བུ་ཆེན་པོ་འདུན་པོ་རང་སངས་རྒྱས་་་
དང་ལྷན་ཅིག་བརྒྱད་པོ་དབང་པོ་རྟུལ་པོ་ལ་སོགས་པའི་བྱེ་བྲག་་་་་
གིས་གྲངས་ཉི་ཤུར་ཆད་པ་བྱང་ཆུབ་སེམས་དཔའ་འཕགས་པ་སློབ་་
པ་ཕྱིར་མི་ལྡོག་པ་རྣམས་ལ་སྐྱེ་བ་མེད་པ་ཉིད་དུ་འཇུག་པར་བྱའོ་་་
ཞེས་ལུང་འབོགས་པ་དཀོན་མཆོག་གསུམ་ལ་འདོམས་་ལ་འདོམས་པ་དང་།མ
40



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བརྩོན་འགྲུས་བརྩམས་པ་ཉིད་ཀྱིས་བསྐལ་པ་གྲངས་མེད་པ་གསུམ་་་
དང་ཀུན་ཏུ་འབྲེལ་བར་འཇུག་པ་ཉིད་ཀྱིས་ཇི་སྐད་བཤད་པ་བྱང་་་
ཆུབ་ཀྱི་སེམས་བསྐྱེད་པ་ལ་སོགས་པ་བསྒྲུབ་པའི་དོན་ལ་ནན་ཏན་
བྱེད་པ་ལ། ལུས་ལ་སོགས་པའི་བསོད་ནམས་ཉིད་ཀྱིས་དབང་པོ་
རྟུལ་པོ་ལ་ལ་མངོན་པར་ཞེན་པར་འགྱུར་བས་མ་ཞེན་པ་ལ་ལུས་ལ་
སོགས་པ་ངོ་བོ་ཉིད་མེད་པར་བསྟན་པའི་འདོམས་པ་དང་། དུས་
ཡུན་རིང་མོ་ཞིག་ཏུ་གོམས་པར་བྱས་ཀྱང་འདོད་པའི་དོན་མ་གྲུབ་་་
ན་དབང་པོ་རྟུལ་པོ་དང་ངལ་བའི་རང་བཞིན་ཅན་ཡོངས་སུ་སྐྱོ་་་་
བར་འགྱུར་བས་ཡོངས་སུ་ངལ་བ་མེད་པ་ལ་གཟུགས་ལ་སོགས་པ་་་
ནས་ཡང་དག་པར་རྫོགས་པའི་བྱང་ཆུབ་ཀྱི་བར་ལ་བདེན་པར་རློམ་
པ་མེད་པ་ཉིད་དུ་བསྟན་པའི་གདམས་ངག་དང་། ཕྱོགས་བཅུ་ན་
བཞུགས་པའི་སངས་རྒྱས་ལ་སོགས་པ་ལས་བརྗོད་པར་བྱ་བའི་དོན་་
རེ་རེའི་ཕྱིར་ལམ་གྱི་ལུང་ནོད་པར་བྱ་ན། དབང་རྟུལ་སེམས་ཞུམ་
པར་འགྱུར་བས་ལམ་ཡོངས་སུ་བཟུང་བ་ལ་དེ་ཁོ་ན་ཉིད་དུ་ཆོས་་་་
རྣམས་རང་བཞིན་གྱིས་མ་སྐྱེས་པ་ཉིད་དུ་བསླབ་པའི་གདམས་ངག་་
དང་༑ ཤའི་དང་། རྣམ་པར་སྨིན་པ་ལས་བྱུང་བའི་ལྷའི་དང་། ཤེས་
རབ་དང་ཆོས་དང་སངས་རྒྱས་ཀྱི་སྤྱན་གྲངས་ཇི་ལྟ་བ་བཞིན་དུ་
རྣམ་སྨིན་ལས་བྱུང་བ་ཉིད་ཀྱིས་དངོས་པོ་སོ་སོར་ངེས་པ་ཉིད་ཡིན་་
པ་དང་། ཡང་ན་ཤའི་མིག་ནི་བདག་པོའི་འབྲས་བུའི་ཡུལ་ཅན་ཡིན་
ལ༑ དེ་ཡང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱིས་
ཡ
41



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཔབསྡུས་པ་ཡིན་ནོ། །ཕྱོགས་བཅུའི་སེམས་ཅན་ཐམས་ཅད་ཀྱི་འཆི་
འཕོ་བ་དང་སྐྱེ་བ་དང་ཆོས་ཐམས་ཅད་ལ་རྣམ་པར་མི་རྟོག་པ་་་་་
དང་། འཕགས་པའི་གང་ཟག་ཐམས་ཅད་ཀྱི་རྟོགས་པ་དང་། ཆོས་
ཐམས་ཅད་རྣམ་པ་ཐམས་ཅད་དུ་མངོན་པ་རྫོགས་པར་བྱང་ཆུབ་་་་
པའི་ཡུལ་ཅན་རྣམས་དེ་བཞིན་ཉིད་དུ་གཅིག་པ་ཉིད་དུ་གཅིག་པ་་་
ཉིད་དུ་བསྒྲུབ་པོ་ཞེས་སློབ་པ་སྤྱན་ལྔ་ལ་འདོམས་པ་དང་། ཛུ་
འཕྲུལ་དང་། ལྷའི་རྣ་བ་དང་། གཞན་གྱི་སེམས་ཤེས་པ་དང༌། སྔོན་
གྱི་གནས་རྗེས་སུ་དྲན་པ་དང་། མངོན་པར་འདུ་བྱེད་པ་ལས་བྱུང་
བ་ལྷའི་མིག་དང་། ཟག་པ་ཟད་པ་ཤེས་པའི་མངོན་པར་ཤེས་པ་
རྣམས་ཀྱི་ས་གཡོ་བ་དང་གཅིག་ཏུ་གྱུར་ནས་མང་པོར་འགྱུར་བ་ལ་་
སོགས་པ་དང་། འཇིག་རྟེན་གྱི་ཁམས་ཐམས་ཅད་ན་གནས་པའི་སྒྲ་
ཆུང་དུ་དང་གཅིས་ཤོས་ཐོས་པ་དང་། གཞན་གྱི་སེམས་འདོད་
ཆགས་དང་བཅས་པ་ལ་སོགས་པ་ཡོངས་སུ་ཤེས་པ་དང༌། རང་དང་བ
གཞན་གྱི་ཚེ་རབས་སྔ་མ་དུ་མ་རྗེས་སུ་དྲན་པ་དང་། གཟུགས་
ཐམས་ཅད་མཐོང་བ་དང་ལྷའི་སྤྱན་ནི་རྣམ་པར་སྨིན་པ་ལས་བྱུང་་་
བ་ཡིན་ལ། ལྷའི་མིག་གི་མངོན་པར་ཤེས་པ་ནི་བསམ་གཏན་མངོན་
པར་འདུ་བྱས་པ་ལས་བྱུང་བ་ཡིན་ནོ་ཞེས་ཉི་སྣང་ལས་བཤད་དོ། །
ཉོན་མོངས་པ་དང་ཤེས་བྱའི་སྒྲིབ་པ་སྤོང་བར་བྱེད་པ་རྣམས་བཟོད་
མ་ནས་ཞི་བ་ཉིད་དུ་རྟོགས་པར་བྱའོ་ཞེས་སྟོན་པ་མངོན་པར་ཤེས་་
པ་དྲུག་ལ་འདོམས་པ་དང༌། མཐོང་བའི་ལམ་སྡུག་བསྔལ་ལ་སོགས་
42



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པའི་བདེན་པ་བཞིས་བསྡུས་པ་སྐད་ཅིག་མ་བཅུ་དྲུག་གི་ངོ་བོ་ཉིད་
བདེན་པ་རེ་རེ་ཞིང་ཆོས་དང་རྗེས་སུ་ཤེས་པའི་བཟོད་པ་དང་།
ཤེས་པའི་བདག་ཉིད་ལ་རྣལ་འབྱོར་པ་གཟུགས་ལ་སོགས་པའི་ཆོས་་
ཐམས་ཅད་ངོ་བོ་ཉིད་མེད་པར་རྟོགས་པས་སྒྱུ་མ་མཁན་བཞིན་དུ་་་
ཐམས་ཅད་ལ་མངོན་པར་ཞེན་པ་མེད་པའི་ལུས་ཅན་དེས་མཐོང་
བས་སྤང་བར་བྱ་བའི་དངོས་པོའི་གཉེན་པོ་ཉིད་དུ་རྣམ་པར་སྒོམ་་་
པར་བྱེད་དོ་ཞེས་སྟོན་པ་མཐོང་བའི་ལམ་ལ་འདོམས་པ་དང་།
འདུས་བྱས་དང་འདུས་མ་བྱས་དག་སྟོང་པ་ཉིད་དུ་ངོ་བོ་གཅིག་པ་
ཉིད་ཀྱིས་དོན་དམ་པར་ཕན་ཚུན་ཐ་དད་པར་གདགས་པར་མི་ནུས་
པ་བཞིན་དུ། ཇི་སྐད་བཤད་པའི་མཐོང་བའི་ལམ་གྱིས་མངོན་སུམ་
དུ་བྱས་པའི་དངོས་པོ་ལས་ཐ་མི་དད་པ་ལ་དམིགས་པའི་ཕྱིར
མཐོང་བ་དང་བསྒོམ་པ་དག་ཐ་དད་དུ་གྱུར་པ་མེད་པས་བསྒོམ་་་་་
པའི་ལམ་མཚན་ཉིད་པ་རྣམ་པར་བཞག་པ་ནི་མེད་ཀྱི། འོན་ཀྱང་དེ་
ནི་རྒྱུ་དང་འབྲས་བུའི་དངོས་པོ་བསམ་གྱིས་མི་ཁྱབ་པས་རྟེན་ཅིང་་་
འབྲེལ་བར་འབྱུང་བའི་ཆོས་ཉིད་ཀྱིས་སྒོམ་པའི་ལམ་དེས་སྤང་བར་་
བྱ་བའི་དངོས་པོའི་གཉེན་པོ་ཉིད་དུ་རྣམ་པར་སྒོམ་པར་བྱེད་དོ་་
ཞེས་བསྒོམ་པའི་ལམ་ལ་འདོམས་པ་སྟེ། དེ་ལྟར་ན་བྱང་ཆུབ་ཀྱི་
སེམས་དང་། དེས་འཕངས་པའི་ཆོས་ཀྱི་ངོ་བོ་ཉིད་ཀྱི་ཤེས་རབཀྱི་ཕ་
རོལ་ཏུ་ཕྱིན་པ་ལ་སྒྲུབ་པའི་རྣམ་པ་གང་ཡིན་པ་མི་དམིགས་པ་་་་་་
དང་། དེའི་དམིགས་པ་གང་ཡིན་པ་འཕགས་པའི་བདེན་པ་བཞི་
43



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་༑ རྟེན་གང་ཡིན་པ་སྐྱབས་གསུམ་དང༌། ཁྱད་པར་དུ་འགྲོ་བའི་
རྒྱུ་གང་ཡིན་པ་མ་ཆགས་པ་དང་། མི་ལྡོག་པར་འགྲོ་བའི་རྒྱུ་གང་
ཡིན་པ་ཡོངས་སུ་མི་ངལ་བ་དང༌། ཐེག་པ་གཞན་གྱིས་མི་འགྲོ་བའི་
རྒྱུ་གང་ཡིན་པ་་པ་ལམ་ཡོངས་སུ་འཛིན་པ་དང༌། གཞན་གྱི་དྲིང་མི་
འཇོག་པར་འགྲོ་བ་ཉིད་ཀྱི་རྒྱུ་གང་ཡིན་པ་སྤྱན་ལྔ་དང་། རྣམ་པ་
ཐམས་ཅད་མཁྱེན་པ་ཉིད་ཡོངས་སུ་རྫོགས་པའི་རྒྱུ་གང་ཡིན་པ་
མངོན་པར་ཤེས་པ་དྲུག་དང་། མཐར་ཐུག་པའི་རྒྱུ་གང་ཡིན་པ་
མཐོང་བ་དང་སྒོམ་པའི་ལམ་དག་སྟེ། དེ་དག་ཐམས་ཅད་གདམས་
ངག་གི་སྐབས་སུ་བསྟན་ཏེ། འདི་ཙམ་ཁོ་ནས་དོན་ཐམས་ཅད་ཕུན་
སུམ་ཚོགས་པར་འགྱུར་བས་གདམས་ངག་ནི་རྣམ་པ་བཅུའོ། །དགེ་
འདུན་དཀོན་མཆོག་གི་སྐབས་སུ་བདེ་བླག་ཏུ་རྟོགས་པར་བྱ་བའི་་་
ཕྱིར་བར་སྐབས་ཀྱི་ཚིགས་སུ་བཅད་པ་གཉིས་པོ། དབང་པོ་རྟུལ་
དང་རྣོན་པོ་དག །དད་དང་མཐོང་ཐོབ་རིགས་ནས་རིགས། །
བར་ཆད་གཅིག་པར་སྐྱེས་ནས་དང་། །བྱེད་དང་བྱེད་མིན་
འོག་མིན་འགྲོ། །འཕར་གསུམ་སྲིད་རྩེའི་མཐར་ཐུག་འགྲོ། །
གཟུགས་ཀྱི་ཆགས་བཅོམ་མཐོང་བ་ཡི། །ཆོས་ལ་ཞི་ལུས་
མངོན་སུམ་བྱེད། །བསེ་རུ་དང་ནི་ཉི་ཤུའོ། །ཞེས་བྱ་བ་གསུངས་
སོ། །འཆད་པར་འགྱུར་བའི་ལམ་ཤེས་པ་ཉིད་ཀྱི་བསྡུས་པ་མཐོང་
བའི་ལམ་སྐད་ཅིག་བཅུ་དྲུག་ལ་བརྟེན་ནས་སྐད་ཅིག་མ་བཅོ་ལྔ་ལ་་
དད་པ་དང་།ཆོས་ཀྱི་རྗེས་སུ་འབྲང་བའི་བྱེ་བྲག་གིས་འབྲས་བུ་
44



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
དང་པོ་ལ་ཞུགས་པ་རྣམ་པ་གཉིས་སོ། །དེའི་འོག་ཏུ་དེ་ཉིད་འདོད་
པའི་འདོད་ཆགས་དང་མ་བྲལ་བ་སེམས་ཀྱི་སྐད་ཅིག་མ་བཅུ་དྲུག་་་
ལ་ནི་རྒྱུན་དུ་ཞུགས་པ་ཡིན་ནོ། །དེའི་འོག་ཏུ་དེ་ཉིད་སྒོམ་པའི་ལམ་
ལ་ཉོན་མོངས་པ་རྣམ་པ་བཞི་རབ་ཏུ་སྤངས་པ་ལས་ལྷ་དང་མིའི་་་་
རིགས་ནས་རིགས་སུ་སྐྱེ་བ་གཉིས་སམ་གསུམ་ལེན་པ་ཉིད་ཀྱིས་་་་་
གཞན་རྣམ་པ་གཉིས་ཡིན་ནོ། །དེའི་འོག་ཏུ་དབང་པོ་རྟུལ་པོ་དང་
རྣོན་པོ་དད་པ་དང་མཐོང་བས་ཐོབ་པ་དང་། འདོད་པ་ན་སྤྱོད་
པའི་ཉོན་མོངས་པ་ལྔ་སྤངས་པས་འབྲས་བུ་གཉིས་པ་ལ་ཞུགས་པ་་་ལ
གཅིག་ཁོ་ན་ཡིན་ནོ། །དེའི་འོག་ཏུ་འདོད་པ་ན་སྤྱོད་པའི་ཉོན་
མོངས་པ་རྣམ་པ་དྲུག་སྤངས་པས་ལན་ཅིག་ཕྱིར་འོང་བ་ཡིན་ནོ། །
དེའི་འོག་ཏུ་དེ་ཉིད་ལྷ་རྣམས་སུ་སྐྱེ་བ་གཅིག་ལུས་པ་ཡིན་པས་་་་
གཞན་བར་ཆད་གཅིག་པ་ཡིན་ནོ། །དེའི་འོག་ཏུ་སྔ་མ་བཞིན་དུ་
དད་པ་དང་། མཐོང་བས་ཐོབ་པ་གང་ཡིན་ཀྱང་འདོད་པ་ན་སྤྱོད་
པའི་ཉོན་མོངས་པ་བདུན་པ་དང་བརྒྱད་པ་སྤངས་པས་འབྲས་བུ་་་
གསུམ་པ་ལ་ཞུགས་པ་ཡིན་ནོ། །དེའི་འོག་ཏུ་འདོད་པ་ན་སྤྱོད་པའི་
ཉོན་མོངས་པ་དགུ་པ་སྤངས་པས་ཕྱིར་མི་འོང་བ་སྟེ་གཟུགས་སུ་སྐྱེ་་
འི་ཀུན་ཏུ་སྦྱོར་བ་ནི་སྤངས། མངོན་པར་འགྲུབ་པའི་ཀུན་ཏུ་སྦྱོར་
བ་ནི་མ་སྤངས་པས་སྲིད་པ་བར་མ་གྲུབ་པ་ན་ལམ་མངོན་དུ་བྱས་་་
པས་སྡུག་བསྔལ་གྱི་མཐར་བྱེད་པ་ཐོབ་པ་ནི་བར་མ་དོ་ཡོངས་སུ་མྱ་
ངན་ལས་འདའ་བ་དང་། ཀུན་ཏུ་སྦྱོར་བ་གཉི་ག་མ་སྤངས་པས་བ
བ
45



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མགཟུགས་ཀྱི་ཁམས་སུ་སྐྱེས་ནས་སྡུག་བསྔལ་གྱི་མཐར་བྱེད་པ་ཐོབ་པ་
ནི་སྐྱེས་ནས་ཡོངས་སུ་མྱ་ངན་འདའ་བ་དང་། དེ་བཞིན་དུ་སྐྱེས་
ནས་མངོན་པར་འདུ་བྱེད་པ་དང་བཅས་པས་ལམ་མངོན་དུ་བྱས་་་་པ
ནས་སྡུག་བསྔལ་གྱི་མཐར་བྱེད་པ་ཐོབ་པ་ནི་མངོན་པར་འདུ་བྱེད་་་
པ་དང་བཅས་པ་ཡོངས་སུ་མྱ་ངན་ལས་འདའ་བ་དང་།ལདེ་ལས་
བཟློག་པ་ནི་མངོན་པར་འདུ་བྱེད་པ་མེད་པར་ཡོངས་སུ་མྱ་ངན་་་་་་
ལས་འདའ་བ་ཞེས་བྱ་སྟེ་རྣམ་པ་བཞི་དང་གོང་དུ་འཕོ་བ་ནི་ལྔ་་་་་་
པའོ༑ །དེའི་འོག་ཏུ་གོང་འཕོ་དེ་ཉིད་འོག་མིན་གྱི་མཐར་ཐུག་པར་
འགྲོ་བ་སྟེ། ཚངས་རིས་ནས་འོག་མིན་དུ་འགྲོ་བ་འཕར་བ་དང་།
ཚངས་རིས་ནས་གནས་གཙང་འགའ་ཞིག་དོར་ཏེ་འོག་མིན་དུ་འགྲོ་་
བ་ཕྱེད་དུ་འཕར་བ་དང་། གནས་ཐམས་ཅད་བརྒྱུད་དེ་འོག་མིན་དུ་
འགྲོ་བ་གནས་ཐམས་ཅད་དུ་འཕོ་བ་ཉིད་ཀྱིས་གོང་དུ་འཕོ་བ་
གཞན་རྣམ་པ་གསུམ་མོ། །དེའི་འོག་ཏུ་གོང་འཕོ་དེ་ཉིད་སྲིད་པའི་
རྩེ་མོའི་མཐར་ཐུག་པར་འགྲོ་བ་ནི་གཟུགས་ཀྱི་འདོད་ཆགས་དང་་་
བྲལ་བ་སྟེ། ཚེ་འདི་ལ་མྱ་ངན་ལས་འདས་པ་འཐོབ་པ་མཐོང་བའི་
ཆོས་ལ་ཞི་བ་དང་འགོགས་པའི་སྙོམས་འཇུག་ལུས་ཀྱིས་མངོན་སུམ་་
དུ་བྱེད་པ་གཞན་རྣམ་པ་གཉིས་སོ། །དེའི་འོག་ཏུ་སྲིད་པའི་རྩེ་མོའི་
ཉོན་མོངས་པ་བརྒྱད་པ་སྤངས་པས་དགྲ་བཅོམ་པ་ཉིད་ཀྱི་འབྲས་བུ་
ལ་ཞུགས་པ་ཡིན་ནོ། །དེའི་འོག་ཏུ་ཉན་ཐོས་ཀྱི་སྡེ་སྣོད་ལ་བརྟེན་
ནས་ཡུན་རིང་དུ་ཚངས་པར་སྤྱད་དེ་མཐར་སངས་རྒྱས་མི་འབྱུང་བ་
46



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ན་རང་གིས་བྱང་ཆུབ་མངོན་དུ་བྱེད་པ་རང་སངས་རྒྱས་ཏེ་ཉི་ཤུའོ། །
རྟོགས་པར་སླ་བ་ཉིད་ཀྱིས་ན། དང་པོ་དང་གཉིས་པའི་འབྲས་བུ་ལ་
གནས་པ་དང་། འབྲས་བུ་བཞི་པ་ལ་ཞུགས་པ་ནི་ཚིགས་སུ་བཅད་
པས་མ་བརྗོད་དོ། །དེ་ལྟར་སྨོས་པའི་དགེ་འདུན་རྣམས་ནི་སྤྲུལ་པ་
པའི་དབང་དུ་བྱས་ཏེ་གསུངས་སོ། །གཞན་ཡང་སྒྲའི་གཞི་ཡོད་པའི་ཡ
དགེ་འདུན་གྱི་དབང་དུ་བྱས་ཏེ། དད་པའི་རྗེས་སུ་འབྲང་བ་ནི་གོང་
མའི་ནང་ནས་མིའི་ནང་དུ་མཚམས་སྦྱར་བའོ། །ཆོས་ཀྱི་རྗེས་སུ་
འབྲང་བ་ནི་སངས་རྒྱས་ཀྱི་ཞིང་རྣམ་པར་དག་པ ་གཞན་ནམ།
དགའ་ལྡན་ནས་འདིར་སྐྱེས་པའོ། །མིའི་རིགས་ནས་རིགས་སུ་སྐྱེ་བ་
ནི་བསམ་གཏན་དང་། ཚད་མེད་པ་དང་། སྙོམས་པར་འཇུག་པ་
ཐོབ་པ་དག་ཐབས་ལ་མཁས་པའི་དབང་གིས་དེ་དག་གི་འབྲས་བུ་་་
མངོན་དུ་མི་བྱེད་ཀྱི། རྒྱལ་རིགས་ཀྱི་ཤིང་སཱ་ལ་ཆེན་པོ་ལྟ་བུ་ལ་
སོགས་པའི་ངོ་བོར་མིའི་ནང་དུ་སླར་ཞིང་སྐྱེའོ། །ལྷའི་རིགས་ནས་
རིགས་སུ་སྐྱེ་བ་པ་ནི་ཡང་གཞུང་སྔ་མ་ལྟ་བུས་འདོད་པའི་ཁམས་ཀྱི་
ལྷ་དག་གི་ནང་ཁོ་ནར་སླར་སྐྱེ་ཞིང་སྐྱེ་བ་ཡོངས་སུ་འཛིན་པའོ། །དེ་
ལྟར་ན་རྒྱུན་དུ་ཞུགས་པས་བསྡུས་པ་རྣམ་པ་བཞིའོ། །དད་པས་མོས་
པ་ནི་བྱང་ཆུབ་སེམས་དཔའ་ཐབས་ལ་མི་མཁས་པ་དག་འདུ་ཤེས་་
མེད་པའི་སྙོམས་པར་འཇུག་པ་མངོན་དུ་བྱས་ཏེ། དེར་སྐྱེ་བ་ལྡོག་
པར་མི་བྱེད་པར་དེར་མཚམས་སྦྱར་ཏེ་རིང་མོ་ཞིག་གནས་ནས་ཤི་་་
འཕོས་ཏེ་སླར་འདིར་མཚམས་སྦྱར་ན། དེ་ནི་དབང་པོ་རྟུལ་བའི་
47



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བ
འཕྱིར་ན་དད་པ་ཙམ་ཡིན་གྱི། དེ་ལ་ཤེས་རབ་མེད་ཅེས་དགག་པའོ། །
དེ་ནི་དེ་ལྟར་ན་འདུ་ཤེས་མེད་པར་སྐྱེ་བའི་བྱང་ཆུབ་སེམས་དཔའ་
དེ་གང་ཞིག་ཡིན། བདེན་པ་མཐོང་བ་ནི་མ་ཡིན་ཏེ། བསམ་གཏན་
ལ་སོགས་པའི་ཡན་ལག་ཡོངས་སུ་ཟད་པ་དང་ཞེས་སྟོན་པའི་ཕྱིར་་་
རོ༑ །སྣང་བ་ཐོབ་པ་ལ་སོགས་པ་ཡང་མ་ཡིན་ཏེ། མི་ཁོམ་པ་ཟད་པ་
དང་ཞེས་སྟོན་པའི་ཕྱིར་རོ། །དད་པའི་ས་པ་ཡང་མ་ཡིན་ཏེ། འདིར་
སློབ་པ་ཕྱིར་མི་ལྡོག་པའི་དགེ་འདུན་འཆད་པས་དེ་དང་འབྲེལ་བ་་་
མེད་པའི་ཕྱིར་རོ་ཞེ་ན། འདི་ལ་ནི་བརྗོད་པར་བྱ་བ་མི་ནུས་པ་ནི་མ་
ཡིན་ཏེ། ཡུལ་ཨོ་དེ་ཤ་པའི་མཁས་པ་ཆེན་པོ་དག་གི་ཞལ་སྔ་ནས་
མགྲིན་གཅིག་ཏུ་འདིར་སློབ་པ་ཕྱིར་མི་ལྡོག་པ་ནི་ཕལ་ཆེར་བརྗོད་་
ཀྱི༑ གཞན་མེད་པ་མ་ཡིན་པས་ན། མདོ་ལས་ཀྱང་གང་མིའི་ནང་
ནས་ཤི་འཕོས་ཏེ་མིར་སྐྱེས་པ་དེ་དག་ནི། ཤཱ་རིའི་བུ་བྱང་ཆུབ་
སེམས་དཔའ་ཕྱིར་མི་ལྡོག་པ་མ་གཏོགས་པ་དབང་པོ་རྟུལ་པོ་སྟེ་་་་་
ཞེས་གསུངས་སོ། །ཞེས་ཟེར་རོ། །ཀོང་ཀ་ཎ་པ་དག་གི་ཞལ་སྔ་ནས་
ནི་སེམས་ཅན་འདུ་ཤེས་མེད་པ་དག་ནི་གཉིས་ཡིན་ཏེ། མི་ཁོམ་པར་
བགྲང་བ་དང་། དེ་ལས་གཞན་པའོ། །དེ་ལ་ཕྱི་རོལ་པའི་ལམ་ལ་
སོགས་པས་ཁམས་དང་ས་འོག་མ་འོག་མ་དག་རྣམ་པར་སུན་ཕྱུངས་
ནས་དེར་སྐྱེས་པ་དེ་དག་ནི་འཆི་འཕོ་བའི་ཚེ་ན་ལོག་པར་ལྟ་བའི་་་
དབང་གིས་སེམས་ཅན་དམྱལ་བ་ཆེན་པོར་ལྟུང་བས་མི་ཁོམ་པར་་་
བགྲང་ཞིང་། བྱང་ཆུབ་སེམས་དཔའ་བདེན་པ་མ་མཐོང་བ་དག་
48



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བརྒྱ་ལམ་ན་ཅི་ཞིག་ལྟར་བཤེས་གཉེན་ངན་པ་ལ་སོགས་པས་དེར་
སྐྱེས་ཀྱང་སངས་རྒྱས་ཀྱི་མཐུའི་དབང་དང་རང་གི་བྱང་ཆུབ་ཀྱི་་་
སེམས་ལ་སོགས་པའི་མཐུས་དེ་དག་ལྟར་ཉམས་པར་མི་འགྱུར་བས་་
ན༑ འདི་ལྷ་ཚེ་རིང་པོ་སྐྱེས་སུ་ཟིན་ཀྱང་མི་ཁོམ་པར་སྐྱེས་པ་མ་ཡིན་
ཏེ། འདི་ལྟར་བཤད་པ་ལས་ནི་མདོ་གང་ལས་བྱང་ཆུབ་སེམས་
དཔའ་ཐེག་པ་ཆེན་པོའི་སྣོད་དུ་འགྱུར་བ་གཅིག་པུ་ཞིག་ཡོད་པ་ནི་་
ལྷ་ཚེ་རིང་པོར་སྐྱེ་བར་གཟིགས་ཏེ་ཞེས་པ་ལ་སོགས་པ་ཡང་ལེགས་་
པ་བཤད་པར་འགྱུར་རོ། །ཞེས་གསུངས་སོ། །ཁཾ་གྷ་ལ་བདག་གིས་
བཤད་པ་ནི་དྲོད་ལ་སོགས་པའི་ཚེ་ཕལ་ཆེར་ངན་འགྲོ་ལ་སོགས་པ་་
སྤངས་པས་དེ་སྐད་བཤད་ཀྱིས་ངེས་པར་ནི་བཟོད་པ་ཐོབ་པ་ཁོ་ན་་
སྟེ༑ དེས་ན་ངན་འགྲོ་མེད་པས་ཆོས་ཆེན་པོ་ལ་བཟོད་པའི་ཕྱིར་ཞེས་
འཆད་པས་ན་འདི་ནི་དྲོད་དང་རྩེ་མོ་པ་ཡིན་ནོ། །དེ་དག་གནས་
སྨད་པ་དེར་ཡང་ཡུན་ཐུང་བ་དང་སྡུག་བསྔལ་ཆུང་བ་ལ་སོགས་་་་་
པར་སྦྱར་རོ་ཞེས་ཟེར་རོ། །རྗེ་བཙུན་གྱི་ཞལ་སྔ་ནས་ནི་དགོས་པའི་
དབང་གིས་བསྟན་པར་ཟད་པས་ན་བར་ཆད་མེད་པའི་ལམ་གྱི་བར་
དུ་སྦྱར་རོ་ཞེས་གསུངས་སོ། །མཐོང་བས་ཐོབ་པའི་བྱང་ཆུབ་སེམས་
དཔའ་ནི་གཞུང་དེ་བཞིན་དུ་སྦྱར་བ་ལ་ཐབས་ལ་མཁས་པའི་སྟོབས་
ཀྱིས་ལྷ་ཚེ་རིང་པོར་མི་སྐྱེ་ཡི། གཞན་གང་ཡང་རུང་བ་ཞིག་ཏུ་སྐྱེ་
བའོ༑ །འདི་ཐབས་ལ་མཁས་པའི་དབང་གིས་མི་སྐྱེ་བ་ཡིན་ལ། སྔ་མ་
གཉིས་པོ་ནི་འཇིགས་པ་དང་བཅས་པས་སྨོན་ལམ་ལ་སོགས་པས་དེ་
49



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སོ
མསྤོང་ངོ༌། །ལན་གཅིག་ཕྱིར་འོང་བ་ནི་བསམ་གཏན་དང་ཚད་མེད་
པ་ལ་སོགས་པ་ཐོབ་པས་དེ་དག་གི་འབྲས་བུ་མངོན་དུ་མི་བྱེད་པར་
དགའ་ལྡན་དུ་སྐྱེས་པ་སྟེ། དེའི་གནས་པ་མཐར་ཕྱིན་ནས་འཛམ་
བུའི་གླིང་འདིར་བབ་ནས་བྱང་ཆུབ་པར་སྟོན་པའོ། , །གཞན་བར་
ཆད་གཅིག་པ་ནི་བསམ་གཏན་རྣམས་ནས་ཆོས་མ་འདྲེས་པའི་བར་་
གྱིས་ཡོན་ཏན་ཐོབ་ཀྱང་ད་དུང་སངས་རྒྱས་མཆོད་པ་ལ་སོགས་པའི་
ཕྱིར་གནས་པ་ཚེ་གཅིག་གིས་ཐོགས་པ་སྟེ། འཇམ་དཔལ་ཁྱོད་ད་
དུང་ཡང་དེ་བཞིན་གཤེགས་པ་ལ་མཆོད་པའི་ལས་ཀྱིས་མ་ཚིམ་མམ་
ཞེས་པ་ལྟ་བུའོ། །དད་པ་དང་མཐོང་བས་ཐོབ་པ་འདི་དག་ནི་སྔོན་
བཞིན་ནོ། །ཕྱིར་མི་འོང་བ་ནི་ཞིང་མཐའ་ཡས་པར་འདོད་པ་ལས་
ཕྱིར་མི་འོང་བ་དང་། ཡང་ཐེག་པ་བླ་ན་མེད་པ་ཅན་དང༌། ཚེ་ཚད་
མེད་པ་ཅན་དག་ཏུ་འདོད་པ་ལས་ཕྱིར་མི་འོང་བ་སྟེ། དེ་དག་གིས་
སེམས་ཅན་གདུལ་བའི་དུས་ཉེ་བར་གནས་པ་ཡལ་བར་མི་འདོར་བ་
ནི་གང་བོར་བའི་ཁམས་གསུམ་དེ་དག་ཏུ་ཡང་སེམས་ཅན་རྣམས་ཀྱི་
དོན་བྱེད་པ་ཡོད་པར་བསྟན་པས་ཐེག་པ་དམན་པའི་ཕྱིར་མི་འོང་་་
བ་ལས་བྱེ་བྲག་ཏུ་བྱས་པའོ། །བར་མ་དོར་མྱ་ངན་ལས་འདའ་བ་ནི།
ཚངས་པའི་འཇིག་རྟེན་དུ་སྐྱེས་ནས་ལུས་དེ་ཉིད་ཀྱིས་ཚོགས་
བསགས་ཏེ་རྫོགས་པར་འཚང་རྒྱ་བར་རོ། །སྐྱེས་ནས་མྱ་ངན་ལས་
འདའ་བ་ནི་སྲིད་པ་ཐ་མ་པ་དང་། གང་ཚེ་ཚད་མེད་པར་བྱིན་གྱི་
བརླབས་པའི་ཚེ་གཅིག་པུ་དེ་ལ་འཚང་རྒྱ་བའོ། །མངོན་པར་འདུ་
50



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཞིང་།བྱེད་པ་དང་བཅས་པ་ནི་འཇིག་རྟེན་གྱི་ཁམས་དཔག་ཏུ་མེད་པ་་་་་
དག་ཏུ་མངོན་སུམ་པའི་འབད་པས་འགྲོ་བ་རབ་ཏུ་མང་པོ་འདུལ་་་
དེར་ཡང་བདག་ཉིད་རབ་ཏུ་མ་སྨྲས་པར་དོན་བྱེད་པའི་
དབང་གིས་ལམ་སྦྱོར་བའོ། །མངོན་པར་འདུ་བྱེད་པ་མེད་པར་
ཡོངས་སུ་མྱ་ངན་ལས་འདས་པ་ནི་རང་བཞིན་དང་རྐྱེན་གྱིས་སེམས་
དང་པོ་བསྐྱེད་པ་ཉིད་ཀྱིས་ཕྱིར་མི་ལྡོག་པའི་ས་ཐོབ་པས་བྱང་ཆུབ་
པར་འགྱུར་བ་སྟེ། འདི་ལྟར་དགེ་སློང་མི་འཁྲུགས་པ་དང་། བྲམ་ཟེ་
རྒྱ་མཚོའི་རྡུལ་དང་། འཁོར་ལོས་སྒྱུར་བའི་རྒྱལ་པོ་ནམ་མཁའ་ལ་
སོགས་པ་བཞིན་ནོ། །ཡང་འཁོར་ལོས་སྒྱུར་བའི་རྒྱལ་པོར་གྱུར་པས་
སེམས་ཅན་རྣམས་སྦྱིན་པ་ནས་བཟུང་སྟེ་དགེ་བ་བཅུའི་ལས་ཀྱི་ལམ་
ལ་བཀོད་ནས་དེ་ནས་ཚངས་རིས་ནས་འོག་མིན་གྱི་བར་དུ་འགྲོ་བ་་
དེ་ནི་དེའི་འོག་ཏུ་དེ་ཉིད་འོག་མིན་གྱི་མཐར་ཐུག་པར་འགྲོ་བ་སྟེ་་་
ཞེས་བྱ་བ་ལ། དེ་ཡང་གསུམ་ཡིན་པ་ལས་འཕར་བ་གང་ཡིན་པ་ནི།
དང་པོར་བསམ་གཏན་བཞི་རྫོགས་པ་ལས་སླར་རྐྱེན་འགའ་ཞིག་་
གིས་ཉམས་པ་ན་སླར་བསམ་གཏན་དང་པོ་ཐོབ་པར་བྱས་ནས། དེ་
ཚངས་རིས་སུ་སྐྱེས་ཏེ་དེར་བསམ་གཏན་གོང་མ་རྣམས་ཐོབ་པར་
བྱས་ནས། དེ་ཤི་བ་ན་འོག་མིན་དུ་སྐྱེ་བ་བླངས་ཏེ་སངས་རྒྱས་ཀྱི་
ཞིང་སྣ་ཚོགས་རྣམས་སུ་བྱང་ཆུབ་པར་སྟོན་པའོ། །ཕྱེད་དུ་འཕར་བ་
ནི་གཞུང་སྔ་མ་ལྟ་བུ་ལས་ཚངས་རིས་ནས་ཤི་འཕོས་ནས་གནས་་་་་
གཙང་མ་འོག་མ་ཞིག་ཏུ་སྐྱེས་ཏེ། དེ་ནས་ཤི་འཕོས་ནས་འོག་མིན་
51



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དུ་སྐྱེ་བའོ། །གནས་ཐམས་ཅད་དུ་འཆི་འཕོ་བ་ནི་དགའ་ལྡན་ཁོ་
ནར་བསམ་གཏན་དང་པོ་ལ་སྙོམས་པར་ཞུགས་ཏེ་ཤི་འཕོས་ནས་་་
དེར་སྐྱེ་ཞིང་། རིམ་པ་དེ་ལྟར་གཟུགས་ཀྱི་ཁམས་ཀྱི་གནས་རིས་བཅུ་
བདུན་ཀུན་ཏུ་ཚེ་འཛིན་པ་དང་འདོར་བས་འོག་མིན་དུ་སོང་ནས་་་
དེའི་འོག་ཏུ་འགྲོ་བ་དུ་མ་ཞིག་སྨིན་པར་བྱེད་པའོ། །ཡང་ཕྱིར་མི་
འོང་བ་འགའ་ཞིག་གནས་གཙང་མ་ཡིན་པ་གཟུགས་དང་གཟུགས་་་
མེད་པ་ཀུན་ཀྱི་བསམ་གཏན་གྱི་བདེ་བ་སྒྱུ་མ་ལྟར་ཉམས་སུ་མྱོང་་་་
བར་བྱས་ཏེ། སྲིད་པའི་རྩེ་མོར་སྐྱེས་ནས་དེ་ནས་ཡང་འགྲོ་བ་མང་
པོའི་དོན་བྱེད་པ་དེ་ནི་འདིར་དེའི་འོག་ཏུ་དེ་ཉིད་སྲིད་པའི་རྩེ་མོའི་
མཐར་ཐུག་པར་འགྲོ་བ་སྟེ་ཞེས་བྱ་སྟེ། དེ་ཡང་རྣམ་པ་གཉིས་ཡོད་
པ་ལས་གཟུགས་ཀྱི་འདོད་ཆགས་དང་བྲལ་བ་ནི་འདོད་པའི་ཁམས་
འདིར་གཟུགས་ཀྱི་ཁམས་ཀྱི་མཐོང་བ་དང་བསྒོམས་པས་སྤང་བར་་
བྱ་བ་སྤངས་ཏེ་གཟུགས་མེད་པའི་སྐྱེ་མཆེད་ཐོབ་པར་བྱས་ཏེ། འདི་
ནས་ཤི་འཕོས་ནས་ཁམས་བར་མ་བོར་ཏེ་གཅིག་ཅར་དུ་དེར་སྐྱེས་་་
ནས་དེ་ནས་ཡང་གདུལ་བྱ་སྨིན་པར་བྱེད་པའོ། །མཐོང་བའི་ཆོས་ལ་
ཞི་བ་ལུས་ཀྱིས་མངོན་སུམ་དུ་བྱེད་པ་ནི། ཚེ་གཅིག་པུ་ཁོ་ན་ལ་རྒྱལ་
པོ་རིན་པོ་ཆེ་སྣ་བདུན་དང་ལྡན་པར་གནས་ཏེ་དེའི་ཚེ་ཚོགས་
ཡོངས་སུ་བསགས་ནས་ཚེ་གཞན་དང་ལུས་གཞན་མི་ལེན་པར
རྫོགས་པར་འཚང་རྒྱ་བ་སྟེ། འདི་ནི་བྱང་ཆུབ་སེམས་དཔའི་མཆོག་
ཉིད་དོ། །ཕྱིར་མི་འོང་བ་ནི་དེ་ལྟར་རྣམ་པ་བཅུའོ། །དགྲ་བཅོམ་པའི་6
= 
{
gr 
g
52



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
སངས་འབྲས་བུ་ལ་ཞུགས་པ་ནི་ཕ་རོལ་ཏུ་ཕྱིན་པ་དྲུག་ལ་གནས་པའི་བྱང་
ཆུབ་སེམས་དཔའ་སེམས་ཅན་རབ་ཏུ་གདུལ་དཀའ་བ་ལོག་པར་ལྟ་་
བ་རྣམས་འདུལ་ལ། རང་གི་སེམས་ལ་ཡང་རྨ་མི་འབྱིན་པར་ཚོགས་
ཡོངས་སུ་རྫོགས་པར་བྱེད་པ་དག་སྟེ། འདི་དཀའ་བ་མི་བཟད་པ་
སྤྱོད་པའི་བྱང་ཆུབ་སེམས་དཔའ་ཆེན་པོ་ཞེས་བྱའོ། །རང་སང
རྒྱས་ནི་ཤིན་ཏུ་ཐབས་མཁས་པའི་བྱང་ཆུབ་སེམས་དཔའ་འགའ་
ཞིག་འཇིག་རྟེན་གྱི་ཁམས་གང་ན་དཀོན་མཆོག་གསུམ་གྱི་སྒྲ་མི་
གྲགས་པའི་འཇིག་རྟེན་གྱི་ཁམས་དེར་སོང་ནས་མངོན་པར་བྱང་་་་
ཆུབ་པར་སྟོན་པས་གདུལ་བྱ་མང་དུ་འདུལ་བ་སྟེ། དེ་ལྟར་ཐ་མར་
བསྟན་པ་འདི་གསུམ་ནི་རང་དང་གཞན་དང་གཉི་གའི་དོན་ལས་་་་
བྱང་ཆུབ་སེམས་དཔའ་མཆོག་ཏུ་བསྟན་ཏོ། །འདིར་རྒྱུན་ཏུ་ཞུགས་
པ་བ་ལ་སོགས་པར་བྱང་ཆུབ་སེམས་དཔའ་བསྟན་པ་ཡང་སྤྲུལ་པ་་་
པ་དང་། སྒྲའི་གཞི་ཡོད་པས་གཉིས་ཏེ་དེ་ལ་སྤྲུལ་པ་ནི། ཐེག་པ་
རླབས་པོ་ཆེས་ནི་སྐྱག་འགྱུར་ཞིང༌། །འདི་ན་སེམས་ཅན་དམན་ལ་
མོས་རིག་ནས། །བྱང་ཆུབ་སེམས་དཔའ་འདི་དག་ཉན་ཐོས་འགྱུར། །
རང་རྒྱལ་བྱང་ཆུབ་པར་ཡང་རབ་ཏུ་སྟོན། །ཅེས་གསུངས་སོ། །སྒྲའི་
གཞི་ཡོད་པའི་དབང་དུ་བྱས་ཏེ་ནི། སྤྲོས་མེད་རྙོག་པ་མེད་པ་སྟེ། །
ཆགས་མེད་དབྱིངས་ནི་སྟོན་པར་བྱེད། །སངས་རྒྱས་ཆོས་རྣམས་མ་
ལུས་པར། །རྣམ་པར་མཐོང་ནས་སྟོན་པར་བྱེད། །སངས་རྒྱས་རྣམས་
ཀྱིས་གང་གསུངས་པ། །ཆོས་དང་རིང་བར་མི་རྟོག་ཅིང་། །ཆོས་དང་
53



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གང་ལའ་ཉེ་བར་མི་རྟོག་སྟེ། །དེས་ན་དེ་དག་འདྲེ་བ་མེད། །སྒྲོགས་ཀྱང་འདྲེ་
བ་མ་ཡིན་ཏེ། །སེམས་ཅན་དཔག་ཏུ་མེད་ལ་བརྗོད། །སེམས་ཅན་དེ་
དག་མཐོང་བ་མེད། །དེས་ན་དེ་ནི་ཉན་ཐོས་བརྗོད། །ཀུན་དགའ་
འདི་ལ་དགོངས་ནས་ནི། །ང་ཡིས་ཉན་ཐོས་ཡོངས་སུ་བསྟན། །
གནས་མེད་བྱང་ཆུབ་སེམས་དཔའ་ནི། །དེ་ལྟར་ཉན་ཐོས་སུ་ཤེས་
ཀྱིས། །ཞེས་བྱ་བ་དང་། རྐྱེན་རྣམས་འདི་དག་ཤེས་ནས་ནི། །དེ་ནི་
པའང་མི་གནས་ཏེ། །རང་སངས་རྒྱས་ཞེས་བྱ་བའི་སྒྲར། །བྱང་
ཆུབ་སེམས་དཔའ་རབ་ཏུ་སྟོན། །ཅེས་གསུངས་སོ། །ལས་དང་པོ་པ་
ཚོགས་ཀྱི་ལམ་ལ་གནས་པ་དག་དེ་ལྟར་གདམས་ངག་ཐོབ་པ་ལ་་་་་
ངེས་པར་འབྱེད་པའི་ཡན་ལག་འབྱུང་བས་ངེས་པར་འབྱེད་པའི་་་་
ཡན་ལག །དམིགས་པ་དང་ནི་རྣམ་པ་དང་། །རྒྱུ་དང་ཡོངས་
སུ་འཛིན་པ་དང་། །བྱང་ཆུབ་སེམས་དཔའ་སྐྱོབ་པ་ཡི། །དྲོད་
སོགས་བདག་ཉིད་ཇི་བཞིན་དུ། །རྣམ་རྟོག་བཞི་པོ་ལྡན་
བརྟེན་པ། །ཆུང་དང་འབྲིང་དང་ཆེན་པོ་རྣམས། །ཉན་ཐོས་
བསེ་རུ་ལྟ་བུ་དང་། །བཅས་པ་དག་ལས་ཁྱད་པར་འཕགས། །
ཞེས་བྱ་བ་གསུངས་ཏེ། །བྱང་ཆུབ་སེམས་དཔའ་རྣམས་ཀྱི་ཐོས་པ་ལ་
སོགས་པ་རབ་ཀྱི་མཐར་ཕྱིན་པ་ཐོབ་པ་ཐར་བའི་ཆ་དང་མཐུན་པ་་
ཉོན་མོངས་པ་ལ་སོགས་པ་དང་བྲལ་བ་ལ་ཕན་པའི་དད་པ་དང་་་་
བརྩོན་འགྲུས་ལ་སོགས་པའི་མཚན་ཉིད་ཀྱི་དགེ་བའི་རྩ་བའི་འོག་ཏུ་
བདེན་པ་བཞི་རྟོགས་པ་དང་རྗེས་སུ་མཐུན་པ་ངེས་པར་འབྱེད་པའི་
54



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཆ་དང་མཐུན་པ་བཞི་པོ་འཇིག་རྟེན་པའི་སྒོམ་པ་ལས་བྱུང་བ་དྲོ་་་
བར་གྱུར་པ་ཞེས་བྱ་བ་ནི་དགེ་བའི་རྩ་བ་དང་། དེའི་འོག་ཏུ་རྩེ་མོར་
གྱུར་པ་དང་། དེའི་འོག་ཏུ་བཟོད་པར་གྱུར་པ་དང་། དེའི་འོག་ཏུ་
ཆོས་ཀྱི་མཆོག་ཅེས་བྱ་བ་ཆུང་ངུ་ལ་སོགས་པའི་རིམ་གྱི་སྐྱེ་བས་སམ།
བྱང་ཆུབ་སེམས་དཔའ་དང་འབྲེལ་བའི་དབང་པོ་རྟུལ་པོ་ལ་སོགས་་
པ་གང་ཟག་གི་བྱེ་བྲག་གིས་དྲོ་བ་ལ་སོགས་པ་ཆུང་ངུ་དང་འབྲིང་་་་
དང་ཆེན་པོ་འཆད་པར་འགྱུར་བ་མི་རྟག་པ་ལ་སོགས་པ་དམིགས་་་
པའི་ཁྱད་པར་གྱི་ངོ་བོ་ཉིད་བདེན་པ་བཞིའི་དངོས་པོ་ལ་དམིགས་་་
པ་དང་། ཆོས་སུ་ལྟ་བ་སྟེ་གཟུགས་ལ་སོགས་པ་ཡོད་པར་ལྟ་བའི་
གཉེན་པོ་ཉིད་ཀྱིས་མངོན་པར་ཞེན་པ་མེད་པ་ལ་སོགས་པའི་རྣམ་
པར་ཞུགས་པ་དང་། ཐེག་པ་གསུམ་ཅར་གྱི་རྟོགས་པ་སྐྱེད་པའི་རྒྱུའི་
ངོ་བོ་དང་། དགེ་བའི་བཤེས་གཉེན་འཚང་རྒྱ་བའི་ལམ་སྟོན་པའི་
ཐབས་ལ་མཁས་པའི་མཚན་ཉིད་ཀྱིས་ཡོངས་སུ་འཛིན་པ་དང་ལྡན་་
པ་དང་། མཐོང་བ་དང་བསྒོམ་པས་སྤང་བར་བྱ་བའི་གཟུང་བ་དང་
འཛིན་པའི་རྣམ་པར་རྟོག་པ་རྣམ་པ་བཞི་པོ་འཆད་པར་འགྱུར་བའི་
ཚུལ་དང་འབྲེལ་བར་འབྱུང་བ་ནི་ཉན་ཐོས་ལ་སོགས་པའི་དྲི་བ་ལ་་
སོགས་པ་ལས་ཁྱད་པར་དུ་འཕགས་པ་ཡིན་ནོ། །ཉན་ཐོས་ལ་སོགས་
པ་དེ་དག་གི་དྲོ་བར་གྱུར་པ་ལ་སོགས་པའི་དགེ་བའི་རྩ་བ་ནི།
ལུགས་ལས་གཟུགས་སུ་རུང་བ་ལ་སོགས་པའི་མཚན་ཉིད་ཀྱི་དངོས་་
པོའི་བདག་ཉིད་ཀྱི་བདེན་པ་བཞི་ལ་དམིགས་པ་དང་། གང་ཟག་གི་
55



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པབདག་ཏུ་ལྟ་བའི་གཉེན་པོ་ཉིད་ཀྱིས་མི་རྟག་པ་ལ་སོགས་པའི་རྣམ་་
པར་ཞུགས་པ་དང་། རང་གི་ཐེག་པ་རྟོགས་པ་ཁོ་ནའི་ཆེད་དུ་དང་།
ཡོངས་སུ་འཛིན་པ་དང་བྲལ་བ་དང་། རྣམ་པར་རྟོག་པ་རྣམ་པ་
བཞི་དང་མི་ལྡན་པར་འབྱུང་ངོ་ཞེས་འབྱུང་བའི་ཕྱིར་རོ། །བྱང་ཆུབ་
སེམས་དཔའ་རྣམས་ཀྱི་ངེས་པར་འབྱེད་པའི་ཆ་དང་མཐུན་པ་་་་་
རྣམས་ནི། ཐབས་མཁས་པའི་སྟོབས་ཀྱིས་བདེན་པ་ཁ་ཅིག་ཏུ་ནི་
སྡུག་བསྔལ་གྱི་ཕུང་པོའི་རྒྱུའི་སྒོ་ནས། བདེན་པ་ཁ་ཅིག་ཏུ་ནི་ཀུན་
འབྱུང་བའི་འབྲས་བུའི་སྒོ་ནས། བདེན་པ་ཁ་ཅིག་ཏུ་སྟེ་འགོག་པ་ནི་
ཆོས་ཐམས་ཅད་ཀྱི་ངོ་བོ་ཉིད་ཀྱི་སྒོ་ནས། བདེན་པ་ཁ་ཅིག་ཏུ་སྟེ་
ལམ་ནི་མཁྱེན་པ་གསུམ་གྱི་ཆོས་མི་དམིགས་པའི་ཚུལ་གྱི་བསྒོམས་་་
པས་ཆོས་ཉིད་ཀྱི་རྣམ་པའི་སྒོ་ནས། ཇི་ལྟར་སྲིད་པ་བཞིན་བདེན་པ་
བཞིའི་དངོས་པོ་ལ་དམིགས་པ་ཡིན་ལ། སྔ་མ་བཞིན་དུ་རྣམ་པ་
གཞན་གྱིས་ཏེ་མངོན་པར་ཞེན་པ་མེད་པ་ལ་སོགས་པས་ཀྱང་བདེན་
པ་བཞི་ལ་ཀུན་ཏུ་དམིགས་སོ་ཞེས་བྱ་བར་ཤེས་པར་བྱའོ། །མདོར་
བསྡུས་ཏེ་རྣམ་པར་བཀྲོལ་བ་ཙམ་དུ་བརྗོད་པར་འདོད་པས་མ་སྤྲོས་
སོ༑ །ཕལ་ཆེར་སྡེ་པ་རྣམས་བདག་གི་སྡེ་སྣོད་གསུམ་ལ་ཁྱེད་ཀྱི་ཐེག་
པ་མི་སྣང་བས་ཁྱེད་ཅག་གི་ཐེག་པ་ནི་སངས་རྒྱས་ཀྱིས་གསུངས་པ་་
མ་ཡིན་ནོ། །ཞེས་བྱ་བ་ལ་སོགས་པའི་སུན་འབྱིན་པར་སྨྲ་བས། དེ་
བསལ་བའི་ཕྱིར་གང་གི་ཕྱིར་ཐེག་པ་ཆེན་པོའི་གནས་སྐབས་ཁྱད་་་་
པར་རྣམ་པ་ལྔས་ཁྱད་པར་དུ་འཕགས་པ་ཡིན་པ་དེ་བས་ན་འདི་ནི་
56



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པཚོ
རྣམ་པར་བཞག་པ་གཞན་ཁོ་ན་ཡིན་ཏེ། དེའི་ཕྱིར་ཐེག་པ་གཞན་ལ་
བརྟེན་ནས་ནི་གང་དུ་ཡང་སུན་འབྱིན་པ་བརྗོད་པར་མི་བྱའོ། 
།
དམིགས་པ་དང་རྣམ་པའི་ཁྱད་པར་ཇི་ལྟ་བུ་ཡིན་ཅེ་ན། དེའི་ཕྱིར་
དམིགས་པ་དང་རྣམ་པ་དག་བར་སྐབས་ཀྱི་ཚིགས་སུ་བཅད་པ
བདུན་གྱིས་བཤད་དེ། དམིགས་པ་མི་རྟག་ལ་སོགས་པ། །བདེན་
པའི་རྟེན་ཅན་དེ་ཡི་ནི། །རྣམ་པ་མངོན་ཞེན་ལ་སོགས་
འགོག །ཐེག་པ་གསུམ་ཅར་འཐོབ་པའི་རྒྱུ། །གཟུགས་སོགས་
འདུ་འགོད་གནས་བྲལ་དང་། །གནས་དང་བཏགས་དང་
བརྗོད་དུ་མེད། །ཅེས་བྱའོ། །དེ་ལ་དྲོ་བ་ཆུང་ངུའི་དམིགས་པ་ནི་
སྡུག་བསྔལ་ལ་སོགས་པའི་བདེན་པ་བཞི་པོ་ལ་བརྟེན་པ་མི་རྟག་པ་་
ལ་སོགས་པའི་རྣམ་པ་བཅུ་དྲུག་ཡིན་ནོ། །དེའི་རྣམ་པ་ནི་སྡུག་
བསྔལ་ལ་སོགས་པའི་བདེན་པ་ལ་མངོན་པར་ཞེན་པ་དང་དམིགས་་
པ་ལ་སོགས་པ་འགོག་པ་ཡིན་ནོ། །དྲོ་བ་ལ་སོགས་པ་ཐམས་ཅད་
ཀྱང་ཐེག་པ་གསུམ་ཅར་གྱི་རྟོགས་པ་འཐོབ་བའི་རྒྱུའི་ངོ་བོ་ཡིན་་་
པར་ཁོང་དུ་ཆུད་པར་བྱའོ། །དྲོ་བ་འབྲིང་གི་དམིགས་པ་ནི་མོས་པ་
དང་དེ་ཁོ་ན་ཉིད་ཡིད་ལ་བྱེད་པ་དག་གིས་གྲངས་བཞིན་དུ་
གཟུགས་དང་ཚོར་བ་ལ་སོགས་པ་ཡོད་པར་བསྒྲུབ་པ་དང་། མེད་
པར་དགག་པ་དག་སྤྲུལ་པའི་གཟུགས་ལ་སོགས་པ་ལྟར་མི་དམིགས་་
ཤིང་མ་མཐོང་བ་ཞེས་བྱ་བ་ཡིན་ནོ། །རྣམ་པ་ནི་དེ་ཁོ་ན་ཉིད་དུ་
མིང་ཐམས་ཅད་མེད་པ་ཉིད་ཀྱིས་རྒྱུན་མི་འདྲ་བ་དང་རྒྱུན་འདྲ་བ་་
57



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལ་འཇུག་པའི་རང་དང་སྤྱིའི་མཚན་ཉིད་དག་མེད་པ་ཞེས་བྱ་བ་་་་་
ཡིན་ནོ། །རང་གི་མཚན་ཉིད་ནི་ཀུན་རྫོབ་ཏུ་ཡང་བརྗོད་དུ་མེད་པ་
མ་ཡིན་ནམ། སྒྲ་རྣམས་ནི་སེལ་བའི་ཡུལ་ཅན་ཡིན་པའི་ཕྱིར། དེ་ཇི་
ལྟར་དེར་དགག་ཅེ་ན། བདེན་མོད་ཀྱི། སྒྲ་གསལ་བ་ཉིད་ལ་འཇུག་
པ་ན་ལན་འགའ་ཞིག་དེ་ལ་ཡང་བརྗོད་པར་བྱ་བ་ཉིད་ཡིན་པར་་་་་
མངོན་པར་ཞེན་ཏོ་ཞེས་བྱ་བའི་བར་དུ་སྲིད་པ་དགག་པ་ཡིན་པས་་
ཉེས་པ་མེད་དོ། །དྲོ་བ་ཆེན་པོའི་དམིགས་པ་ནི་གཟུགས་ནས་སངས་
རྒྱས་ཞེས་བྱ་བའི་བར་ཆོས་ཐམས་ཅད་བརྡར་བཏགས་པའི་ཆོས་ཐ་་
སྙད་པ་ཡིན་ནོ་ཞེས་བྱ་བ་ཡིན་ནོ། །རྣམ་པ་ནི་དགེ་བ་ལ་སོགས་པ་
ཉིད་ཀྱི་ཆོས་གང་དུ་ཡང་བརྗོད་དུ་མེད་པ་ཞེས་བྱ་བ་ཡིན་ཏེ། དེ་
ལྟར་ན་རྣམ་པར་མི་རྟོག་པའི་ཡེ་ཤེས་ཀྱི་མེའི་སྔ་ལྟས་ཡིན་པའི་ཕྱིར་
དྲོ་བར་གྱུར་པ་དམིགས་པ་དང་རྣམ་པ་དང་ལྡན་པ་རྣམ་པ་གསུམ་་
མོ། །གཟུགས་སོགས་མི་གནས་དེ་དག་ནི། །དེ་ཡི་ངོ་བོ་རང་
བཞིན་མེད། །དེ་དག་གཅིག་གི་རང་བཞིན་གཅིག །དེ་མི་
རྟག་སོགས་པར་མི་གནས། །དེ་རྣམས་དེ་ཡི་ངོ་བོས་སྟོང༌། །
དེ་དག་གཅིག་གི་རང་བཞིན་གཅིག །ཆོས་རྣམས་མི་འཛིན་
གང་ཡིན་དང་། །དེ་དག་མཚན་མར་མི་མཐོང་ཕྱིར། །ཤེས་
རབ་ཀྱིས་ནི་ཡོངས་རྟོག་པ། །ཐམས་ཅད་དམིགས་སུ་མེད་
པར་རོ། །ཞེས་བྱ་བ་ལ། རྩེ་མོ་ཆུང་ངུའི་དམིགས་པ་ནི་ཆོས་ཡང་
དག་པར་རབ་ཏུ་རྣམ་པར་འབྱེད་པ་ཉིད་ཀྱིས་བརྟགས་ཏེ་གཟུགས་་
58



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལ་སོགས་པ་ནི་གཟུགས་ལ་སོགས་པ་རང་གི་ངོ་བོ་དང་བྲལ་བའི་ངོ་
བོ་ཉིད་ཡིན་པས། རང་གི་ངོ་བོ་སྟོང་པ་ཉིད་ཀྱི་གཟུགས་ལ་སོགས་
པ་ལ་སོ་སོར་མངོན་པར་ཞེན་པས་མི་གནས་པ་ཞེས་བྱ་བ་ཡིན་ནོ། །
རྣམ་པ་ནི་དོན་དམ་པར་གཟུགས་ལ་སོགས་པའི་ཆོས་ཐམས་ཅད་
དང་། སྟོང་པ་ཉིད་དག་ཕན་ཚུན་ངོ་བོ་གཅིག་ཡིན་པས་སྟོང་པ་
ཉིད་ལ་མི་རྟག་པ་ལ་སོགས་པ་མེད་པ་ཉིད་ཀྱིས་གཟུགས་ལ་སོགས་་
པ་དེ་དག་ལ་རྟག་པ་དང་མི་རྟག་པ་ལ་སོགས་པ་ཉིད་དུ་མི་གནས་་་
པ་ཞེས་བྱ་བ་ཡིན་ནོ། །རྩེ་མོ་འབྲིང་གི་དམིགས་པ་ནི་ཆོས་ཀྱི་
དབྱིངས་ཀྱི་ངོ་བོ་ཉིད་ཀྱིས་མི་རྟག་པ་ལ་སོགས་པ་དང་། སྟོང་པ་
ཉིད་རྣམས་ནི་རང་གི་ངོ་བོ་ཉིད་མེད་པ་ཡིན་པས། མི་རྟག་པ་ཉིད་
ལ་སོགས་པ་དང་། སྟོང་པ་ཉིད་དག་ཕན་ཚུན་བདག་ཉིད་གཅིག་པ་
ཞེས་བྱ་བ་ཡིན་ནོ། །རྣམ་པ་ནི་ངོ་བོ་ཉིད་བཀག་པས་གཟུགས་ལ་
སོགས་པ་ལ་རང་གིར་མི་བྱེད་པ་ཞེས་བྱ་བ་གང་ཡིན་པ་དེ་ཡིན་ནོ། །
རྩེ་མོ་ཆེན་པོའི་དམིགས་པ་ནི་ངོ་བོ་ཉིད་མེད་པ་ཉིད་ཀྱི་གཟུགས་ལ་
སོགས་པ་དེ་དག་ལ་སྔོན་པོ་ལ་སོགས་པའི་མཚན་མར་མི་མཐོང་་
ཞེས་བྱ་བ་ཡིན་ནོ། །རྣམ་པ་ནི་ཤེས་རབ་ཀྱིས་ཡང་དག་པར་ཆོས་
རབ་ཏུ་རྣམ་པར་འབྱེད་པས་དངོས་པོ་ཐམས་ཅད་མི་དམིགས་པར་་
ངེས་པར་རྟོག་པས་ཞེས་བྱ་བ་ཡིན་ནོ། །དེ་ལྟར་ན་དགེ་བའི་རྩ་བ་
གཡོ་བའི་སྟེ་དྲོ་བར་གྱུར་པ་རྣམས་ཀྱི་རྩེ་མོ་ཡིན་པའི་ཕྱིར་རྩེ་མོར་་་
གྱུར་པ་དམིགས་པ་དང་རྣམ་པ་དང་ལྡན་པ་རྣམ་པ་གསུམ་མོ།
59



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གཟུགས་སོགས་ངོ་བོ་ཉིད་མེད་ཉིད། །དེ་མེད་པ་ཉིད་ངོ་བོ་
ཉིད༑ །དེ་དག་སྐྱེ་མེད་ངེས་འབྱུང་མེད། །ངག་དང་དེ་དག་
མཚན་མ་མེད། །དེ་ཡི་མཚན་མར་མི་བརྟེན་པས། །མོས་མིན་
འདུ་ཤེས་མེད་པ་ཡིན། །ཅེས་བྱ་བ་ལ། བཟོད་པ་ཆུང་ངུའི་
དམིགས་པ་ནི་གཟུགས་སུ་རུང་བ་ལ་སོགས་པ་མཚན་ཉིད་ཀྱི་ངོ་བོ་
ཉིད་དང་། ངོ་བོ་ཉིད་ཀྱི་མཚན་ཉིད་ས་ལ་སོགས་པ་རྣམས་ཀྱི་སྲ་བ་
ལ་སོགས་པ་དག་སྟོང་པ་ཉིད་དུ་གཅིག་པ་ཉིད་ཀྱིས་གཟུགས་ལ་་་་་
སོགས་པའི་ངོ་བོ་ཉིད་མེད་པ་ཉིད་ཅེས་བྱ་བ་ཡིན་ནོ། །རྣམ་པ་ནི་ཕྱི་
རོལ་གྱི་དོན་ཡོད་པར་ལྟ་བའི་སྐྱེ་བོ་དམིགས་པ་ཅན་གྱི་ངོར་
གཟུགས་ལ་སོགས་པ་དངོས་པོ་མེད་པ་ཉིད་ངོ་བོ་ཉིད་དོ་ཞེས་བྱ་བ་
ཡིན་ནོ། །བཟོད་པ་འབྲིང་གི་དམིགས་པ་ནི་རང་བཞིན་གྱིས་མ་སྐྱེས་
པ་ཉིད་ཀྱིས་ཡང་དག་པར་ན་གཟུགས་ལ་སོགས་པ་ལ་སྐྱེ་བ་ཡང
མེད༑ མྱ་ངན་ལས་འདས་པ་ཡང་མེད་ཅེས་བྱ་བ་ཡིན་ནོ། །རྣམ་པ་ནི་
ཆོས་ཐམས་ཅད་ཀྱི་རང་གི་ངོ་བོ་རྟོགས་པ་ཁོ་ནས་ལུས་ལ་སོགས་པ་
ཕྱི་དང་ནང་གི་བདག་ཉིད་ཅན་རྣམས་རྣམ་པ་ཐམས་ཅད་དུ་རྣམ་་་
པར་དག་པ་ཞེས་བྱ་བ་ཡིན་ནོ། །བཟོད་པ་ཆེན་པོའི་དམིགས་པ་ནི་
གཟུགས་ལ་སོགས་པ་ལ་རང་དང་སྤྱིའི་མཚན་ཉིད་མི་འཐད་པས་་་་
ཆོས་ཐམས་ཅད་མཚན་མ་མེད་པ་ཉིད་དོ་ཞེས་བྱ་བ་ཡིན་ནོ། །རྣམ་
པ་ནི་རང་བཞིན་ཁོ་ནས་གཟུགས་ལ་སོགས་པའི་མཚན་མ་རྣམས་ཀྱི་
རྟེན་དང་བྲལ་བ་ཉིད་ཀྱིས་མོས་པ་ཡིད་ལ་བྱེད་པས་མི་མོས་པ་སྟེ་་་་
60



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
མངོན་པར་ཞེན་པ་མེད་པར་བྱས་ཤིང་། དེ་ཁོ་ན་ཉིད་ཡིད་ལ་བྱེད་
པས་ཡོངས་སུ་ཤེས་པ་མེད་པའམ་དམིགས་པ་མེད་པ་ཞེས་བྱ་བ་་་་་
ཡིན་ཏེ། དེ་ལྟར་ན་ངན་འགྲོ་རུ་འགྲོ་བ་མེད་པས་ཆོས་ཆེན་པོ་སྟོང་
པ་ཉིད་ལ་བཟོད་པའི་ཕྱིར་བཟོད་པར་གྱུར་པ་དམིགས་པ་དང་རྣམ་
པ་དང་ལྡན་པ་རྣམ་པ་གསུམ་མོ། །ཏིང་འཛིན་དེ་ཡི་བྱེད་པ་
ཉིད༑ །ལུང་སྟོན་པ་དང་རློམ་པ་ཟད། །གསུམ་པོ་ཕན་ཚུན་ངོ་
བོ་གཅིག །ཏིང་འཛིན་རྣམ་པར་མི་རྟོག་པ། །དེ་ལྟར་ངེས་
འབྱེད་ཆ་མཐུན་ནི། །ཆུང་དང་འབྲིང་དང་ཆེན་པོ་ཡིན། །
ཅེས་བྱ་བ་ལ་ཆོས་མཆོག་ཆུང་ངུའི་དམིགས་པ་ནི་ཆོས་ཐམས་ཅད་་་
སྐྱེ་བ་མེད་པ་དང་དཔའ་བར་འགྲོ་བ་ལ་སོགས་པའི་ཏིང་ངེ་འཛིན་་
བསྒོམ་པར་བྱའོ་ཞེས་བྱ་བ་ཡིན་ནོ། །རྣམ་པ་ནི་རང་གི་སྨོན་ལམ་
དང་བསོད་ནམས་དང་ཡེ་ཤེས་དང་ཆོས་ཀྱི་དབྱིངས་ཀྱི་སྟོབས་ཀྱིས་་
ལྷུན་གྱིས་གྲུབ་པར་འཇིག་རྟེན་གྱི་ཁམས་ཐམས་ཅད་དུ་བསྐལ་པ་ཇི་
ལྟ་བ་བཞིན་དུ་ཏིང་ངེ་འཛིན་གྱི་བྱེད་པ་ལ་འཇུག་པ་ཞེས་བྱ་བ་་་་་
ཡིན་ནོ། །ཆོས་མཆོག་འབྲིང་གི་དམིགས་པ་ནི་ཡང་དག་པར་ཞུགས་
པའི་ཏིང་ངེ་འཛིན་དང་ལྡན་པའི་རྣལ་འབྱོར་པ་ལ་སངས་རྒྱས་་་་
རྣམས་ལུང་སྟོན་པར་མཛད་པ་འདི་ནི་ཆོས་ཉིད་དོ་ཞེས་བྱ་བ་ཡིན་
ནོ༑ །རྣམ་པ་ནི་རྣམ་པར་རྟོག་པ་ཐམས་ཅད་མི་འཐད་པས་བྱང་
ཆུབ་སེམས་དཔའ་ཏིང་ངེ་འཛིན་གྱི་རང་གི་ངོ་བོ་རྟོགས་པ་ལ
བདག་ནི་མཉམ་པར་བཞག་པའོ་སྙམ་པ་ལ་སོགས་པའི་ཤེས་པ་མི་་་ར།
61



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བའབྱུང་བ་ཞེས་བྱ་བ་ཡིན་ནོ། །ཆོས་མཆོག་ཆེན་པོའི་དམིགས་པ་ནི།ནི
ཆོས་ཉིད་ཀྱིས་ཏིང་ངེ་འཛིན་དང་བྱང་ཆུབ་སེམས་དཔའ་དང་ཤེས་་
རབ་ཀྱི་ཕ་རོལ་ཏུ་ཕྱིན་པ་དང་། དོན་གསུམ་ཕན་ཚུན་ངོ་བོ་གཅིག་
པའོ་ཞེས་བྱ་བ་ཡིན་ནོ། །རྣམ་པ་ནི་ཆོས་ཐམས་ཅད་ཡོད་པ་མ་ཡིན་
པ་ཉིད་ཀྱིས་ཏིང་ངེ་འཛིན་དུ་རྣམ་པར་མི་རྟོག་པ་ནི་ཐབས་དམ་་་་
པའོ་ཞེས་བྱ་བ་ཡིན་ཏེ། དེ་ལྟར་ན་འཇིག་རྟེན་པའི་ཆོས་ཐམས་ཅད་
ཀྱི་མཆོག་ཡིན་པའི་ཕྱིར་ཆོས་ཀྱི་མཆོག་ཅེས་བྱ་བ་དམིགས་པ་དང་་
རྣམ་པ་དང་ལྡན་པ་རྣམ་པ་གསུམ་མོ། །དེ་ལྟར་ཆོས་རྣམ་པར་
འབྱེད་པ་བྱས་ཤིང་མཉམ་པར་བཞག་པའི་སེམས་ཀྱིས་ཆོས་ཐམས་་
ཅད་བདག་མེད་པ་བསྒོམ་པ་ན། གང་གི་ཚེ་རིམ་གྱིས་དོན་ཐ་དད་
པར་འགྱུར་བའི་མངོན་པར་ཞེན་པ་མེད་པའི་ཕྱིར་ཡེ་ཤེས་ཀྱི་སྣང་་
བ་ཅུང་ཟད་གསལ་བ་ལ་ཡུད་ཙམ་ཁོ་ན་མཐོང་བ་དེའི་ཚེ་འདིའི་དྲོ་
བར་གཏོགས་པའི་གནས་སྐབས་ཡིན་ལ། དེ་ཉིད་ནི་ཐེག་པ་ཆེན་པོ་
འདིར་སྣང་བ་ཐོབ་པ་ཞེས་བྱ་བའི་ཏིང་ངེ་འཛིན་དུ་བརྗོད་དོ། 
།
གང་གི་ཚེ་ཆོས་ཀྱི་སྣང་བ་དེ་ཉིད་འཕེལ་བར་བྱ་བའི་ཕྱིར་བདག་་་་
མེད་པ་བསྒོམ་པར་བརྩོན་འགྲུས་རྩོམ་པས་ཡེ་ཤེས་ཀྱི་སྣང་བ་འབྲིང་
ཙམ་དུ་གསལ་བར་གྱུར་པ་དེའི་ཚེ་ནི་རྩེ་མོའི་གནས་སྐབས་ཏེ། དེ་
ཉིད་ནི་སྣང་བ་མཆེད་པ་ཞེས་བྱ་བའི་ཏིང་ངེ་འཛིན་ཏོ། །གང་གི་ཚེ་
ན་སེམས་ཙམ་དུ་གནས་པས་ཕྱིའི་དོན་ལ་མངོན་པར་ཞེན་པ་མེད་་
པའི་ཕྱིར་ཤིན་ཏུ་གསལ་བར་ཤེས་པའི་སྣང་བ་སྐྱེས་པ་དེའི་ཚེ་་་་བ
62



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
མབཟོད་པའི་གནས་སྐབས་ཏེ། གཟུང་བའི་རྣམ་པ་མེད་པར་རྗེས་སུ་
ཞུགས་པའི་ཕྱིར་ན་དེ་ཁོ་ན་ཉིད་ཀྱི་དོན་གྱི་ཕྱོགས་གཅིག་ལ་ཞུགས་་
པའི་ཏིང་ངེ་འཛིན་ཡིན་ནོ། །ཡང་གང་གི་ཚེ་དོན་ལ་འཛིན་པར་
བྱེད་པའི་རྣམ་པར་གཡེང་བར་སྣང་བ་མེད་པའི་ཡེ་ཤེས་ཀྱི་སྣང་བ།
རྫོགས་པར་གྱུར་པ་དེའི་ཚེ་འཇིག་རྟེན་པའི་ཆོས་ཀྱི་མཆོག་གི་གནས་
སྐབས་ཏེ། དེ་ཉིད་ནི་བར་ཆད་མེད་པའི་ཏིང་ངེ་འཛིན་ཅེས་བྱའོ། །
གནས་སྐབས་འདི་དག་ཐམས་ཅད་ནི་ལྷག་པར་མོས་པ་བརྟན་པ་་་
ཡིན་ ་པས་མོས་པས་སྤྱོད་པའི་ས་ཞེས་བྱ་བར་བཤད་དོ། །ས་འདི་ལ་
གནས་པའི་བྱང་ཆུབ་སེམས་དཔའ་ནི་སོ་སོའི་སྐྱེ་བོ་ཡིན་ན་ཡང་་
བྱིས་པའི་རྒུད་པ་ཐམས་ཅད་ལས་ཡང་དག་པར་འདས་ཤིང་། ཏིང་
ངེ་འཛིན་དང་། གཟུངས་དང་། རྣམ་པར་ཐར་པ་དང་། མངོན་པར་
ཤེས་པ་ལ་སོགས་པའི་ཡོན་ཏན་གྲངས་མེད་པ་དང་ལྡན་པ་ཡིན་ནོ་་
ཞེས་དཀོན་མཆོག་སྤྲིན་ལས་གསུངས་སོ་ཞེས་རྒྱན་སྣང་ལས་བཤད་་་
དོ། །དམིགས་པ་དང་ཞེས་བྱ་བ་ལ་སོགས་པ་ཐམས་ཅད་དུ་ཆོས་
ཅན་ཡང་བསྟན་པར་རིགས་པ་མ་ཡིན་ནམ། དེ་ཆོས་ཙམ་དུ་བསྟན་ཡ
པ་ཉིད་ཀྱིས་བསྒོམ་པ་ནི་མི་རིགས་སོ་ཞེ་ན། དམིགས་པ་མི་རྟག་ལ་
སོགས་པ། །བདེན་པའི་རྟེན་ཅན་ཅེས་བྱ་བ་མ་གཏོགས་པར་ཆོས་
དང་ཆོས་ཅན་ཡོད་པས་གཞན་དག་ལ་སྒྲའི་དབྱེ་བས་དོན་སྟོན་པར་
བྱེད་པ་ཡིན་པའི་ཕྱིར་དམིགས་པ་དང་རྣམ་པ་ཁྱད་པར་ཅན་གྱི་་་་
ཆོས་ཅན་དང་ཆོས་བརྗོད་པས་བརྗོད་པར་བྱ་བ་ཡིན་ཀྱང་དམིགས་་
63



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་དང་རྣམ་པ་ཁྱད་པར་ཅན་གྱི་ཆོས་བརྗོད་པས་ཐམས་ཅད་དུ
བརྗོད་པ་ནི། ཁྱད་པར་གཞན་རིས་མི་མཐུན་པ་དག་སྤོང་བ་དང་མི་
སྤོང་བ་མ་གཏོགས་པར་ཆོས་དང་ཆོས་ཅན་འདི་དག་ལ་དོན་གྱི་་་་་
ཁྱད་པར་ནི་འགའ་ཡང་མེད་དོ་ཞེས་བསྟན་བཅོས་ཀྱི་ལུགས་ལས་་
འབྱུང་བའི་ཕྱིར་རོ། །རྣམ་པ་གཅིག་ཏུ་ན་ཚིག་ལེའུར་བྱས་པ་བསྡེབ་
པའི་ངོར་ཐ་དད་པར་བརྗོད་ཀྱང་། མངོན་པར་ཞེན་པ་ལ་སོགས་པ་
བཀག་པ་དང་ལྡན་པ་དག་དེ་ཁོ་ནར་སྒྲུབ་པ་དང་དགག་པ་དང་་་་
བྲལ་བར་གྱུར་པའི་ཕྱིར་སྡུག་བསྔལ་ལ་སོགས་པའི་བདེན་པར་་་
གཏོགས་པ་ཁོ་ན་དམིགས་པ་དང་རྣམ་པར་བྱ་བ་ཡིན་ཏེ། འོག་མ་
དག་ལ་ཡང་དེ་བཞིན་དུ་ཆོས་ཙམ་ཞིག་བསྟན་པས་འཕགས་པའི་་་་
བདེན་པ་བཞི་པོ་ཆོས་ཅན་ཡིན་པར་ཤེས་པར་བྱའོ། །རྣམ་པར་རྟོག་
པ་བཞི་དང་ལྡན་པ་ཡང་དོན་གསལ་བར་བྱ་བའི་ཕྱིར་བར་སྐབས་་་
ཀྱི་ཚིགས་སུ་བཅད་པ། གཞི་དང་དེ་ཡི་གཉེན་པོ་ཡིས། །གཟུང་
བར་རྟོག་པ་རྣམ་པ་གཉིས། །རྨོངས་དང་ཕུང་སོགས་བྱེ་བྲག་
གིས༑ །དེ་ནི་སོ་སོར་རྣམ་པ་དགུ། །ཞེས་བྱ་བ་གསུངས་ཏེ།
གཟུང་བར་རྣམ་པར་རྟོག་པ་ཀུན་ནས་ཉོན་མོངས་པའི་གཞིའི་རྟེན་་
ཅན་དང་གཉེན་པོའི་རྟེན་ཅན་ཉིད་ཀྱི་རྣམ་པ་གཉིས་ལ་མ་རིག་པ་་
དང་རྣམ་པར་བྱང་བའི་ཕུང་པོ་ལ་སོགས་པའི་རབ་ཏུ་དབྱེ་བས་་་
རྣམ་པ་དགུའོ། །རྫས་དང་བཏགས་པའི་རྟེན་ཅན་གྱིས།
འཛིན་པའང་རྣམ་པ་གཉིས་སུ་འདོད། །རང་དབང་བདག་
64



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
སོགས་ངོ་བོ་དང་། །ཕུང་སོགས་རྟེན་ལས་དེ་བཞིན་ནོ། །ཞེས་
བྱ་བ་ནི། གང་ཟག་རྫས་སུ་ཡོད་པ་དང་སྐྱེས་བུ་བཏགས་པར་ཡོད་
པ་ལ་དམིགས་པས་འཛིན་པར་རྣམ་པར་རྟོག་པ་ཡང་རྣམ་པ་གཉིས་
ཡིན་ལ། བདག་རང་དབང་ཅན་དང་། ཕུང་པོ་ལ་སོགས་པ་ལ་
དམིགས་པ་ཉིད་ཀྱིས་སོ་སོར་དེ་ལྟར་རྣམ་པ་དགུའོ། །དེ་ལ་བརྗོད་
བར་བྱ་བ་མང་དུ་ཡོད་ན་ཡང་མདོར་བསྡུས་པའི་དོན་ནི་འདི་ཡིན་་
ཏེ༑ འདོད་ཆགས་ལ་སོགས་པ་ཀུན་ནས་ཉོན་མོངས་པའི་གཞིའི་
རྟེན་ཅན་མ་རིག་པ་དང་། གཟུགས་ལ་སོགས་པའི་ཕུང་པོ་དང་།
ཚོར་བ་ལ་སོགས་པ་མིང་བཞི་དང་གཟུགས་ལ་མངོན་པར་ཞེན་པ་་་
དང་༑ རྟག་ཆད་ཀྱི་མཐའ་གཉིས་ལ་ཆགས་པ་དང༌། འདོད་ཆགས་
ལ་སོགས་པ་ཀུན་ནས་ཉོན་མོངས་པ་དང་རྣམ་པར་བྱང་བ་མྱ་ངན་་
ལས་འདས་པ་མི་ཤེས་པ་དང་། མཐོང་བ་ལ་སོགས་པ་འཕགས་པའི་
གཟུགས་སོགས་ལ་མངོན་ཞེན་གྱིས་
དམིགས་པ་དང་། བདག་ལ་སོགས་པར་འདུ་ཤེས་པ་དང༌། འཁོར་
གསུམ་རྣམ་པར་དག་པ་བསྐྱེད་པའམ་སྦྱང་བ་ལ་སོགས་པ་ལ་གཟུང་ .
བར་རྣམ་པར་རྟོག་པ་རྣམས་དང་། གཉེན་པོའི་རྟེན་ཅན་རྣམ་པར་
བྱང་བའི་ཆར་གཏོགས་པའི་གཟུགས་སོགས་ཕུང་པོ་དང་། སྐྱེ་བའི་
སྒོ་མིག་ལ་སོགས་པའི་སྐྱེ་མཆེད་དང་། རིགས་ཏེ་ཁམས་དང་། རྟེན་
ཅིང་འབྲེལ་བར་འབྱུང་བའི་རང་བཞིན་གྱི་སྐྱེ་བ་དང་། བདག་དང་
བདག་གི་བས་སྟོང་པ་ཉིད་དང༌། འཚང་རྒྱ་བའི་རྒྱུ་ཕ་རོལ་ཏུ་ཕྱིན་ལམ་ལ་མི་གནས་པ་
དང་།
65



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པའི་དོན་དང་། དོན་ཞེས་བྱ་བ་སྔ་མ་ཐམས་ཅད་ལ་སྦྱར་བར་བྱའོ། །
མཐོང་བ་དང་། སྒོམ་པ་དང་། མི་སློབ་པའི་ལམ་ལ་གཟུང་བར་རྣམ་
པར་རྟོག་པ་རྣམས་དང་། འདི་དག་ཐམས་ཅད་ལ་ཡོད་པར་མངོན་
པར་ཞེན་པ་ཡིན་ནོ། །དེ་ལ་གཟུང་བའི་རྣམ་པར་རྟོག་པ་དང་པོ་ནི་
དངོས་པོ་ ཐམས་ཅད་པ་ཡིན་ལ། གཉིས་པ་ནི་རྣམ་པར་བྱང་བའི་
དངོས་པོ་ཁོ་ན་ཡིན་ནོ་ཞེས་ཉི་སྣང་ལས་བཤད་དོ།ང་ལས་བཤད་དོ། །གཞན་གྱིས་
རྣམ་པ་བརྟགས་པའི་གང་ཟག་རྫས་སུ་ཡོད་པའི་རྟེན་ཅན་གཞན་ལ་
མི་བལྟོས་པས་བདག་རང་དབང་ཅན་དང་། ཆ་ཤས་མེད་པས་
གཅིག་པུ་དང་། རྒྱུར་གྱུར་པ་ཉིད་ཀྱིས་རྒྱུ་དང་། ལྟ་བ་པོ་ལ་སོགས་
པའི་བདག་དང་། འདོད་ཆགས་ལ་སོགས་པ་ཀུན་ནས་ཉོན་མོངས་
པ་དང་། ཡུལ་ལ་ཕྱིར་ཕྱོགས་པས་འདོད་ཆགས་དང་བྲལ་བ་དང༌།
མཐོང་བ་དང༌། སྒོམ་པའི་ལམ་དག་དང་། དོན་ཏེ་བྱ་བ་བྱས་པའི་
རྟེན་འཛིན་པར་རྣམ་པར་རྟོག་པ་རྣམས་དང་། རྟེན་ལ་ཞེས་ཀུན་
ནས་ཉོན་མོངས་པ་མན་ཆད་ཐམས་ཅད་ལ་སྦྱར་བར་བྱའོ། །སྐྱེས་བུ་
བཏགས་པར་ཡོད་པའི་རྟེན་ཅན་གཟུགས་ལ་སོགས་པ་ཕུང་པོ་དང་།
ཕྱི་དང་ནང་གི་སྐྱེ་མཆེད་དང་། མིག་ལ་སོགས་པའི་ཁམས་དང་། མ་
རིག་པ་ལ་སོགས་པ་རྟེན་ཅིང་འབྲེལ་བར་འབྱུང་བ་དང་། རྣམ་པར་
བྱང་བ་མྱ་ངན་ལས་འདས་པ་དང་། མཐོང་བའི་ལམ་དང་། སྒོམ་
པའི་ལམ་དང༌། ཁྱད་པར་གྱི་ལམ་དང་། མི་སློབ་པའི་ལམ་ལ་སོགས་
པ་རྣམས་ལ་བཏགས་པའི་འཛིན་པར་རྣམ་པར་རྟོག་པ་རྣམས་ཏེ།
66



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བདེ་ལྟ་བུའི་རྣམ་པར་རྟོག་པ་བཞི་དང༌། ངེས་པར་འབྱེད་པའི་ཆ་
དང་མཐུན་པ་བཞི་པོ་གྲངས་བཞིན་དུ་ལྡན་པ་ཡིན་ནོ། །དམིགས་པ་
དང་ནི་སོགས་ཚིགས་སུ་བཅད་པ་སྦྱར་བ་དང་མཐུན་པར་ཡོངས་སུ་
འཛིན་པ་སྔར་གསུངས་ན་ཡང་། ཡོངས་འཛིན་དེའི་སྟོབས་ཀྱིས་ཇི་
སྐད་བཤད་པའི་རྟོག་པ་བཞི་པོ་ཉན་ཐོས་ལ་སོགས་པ་ལས་ཁྱད་་་་་
པར་དུ་འགྱུར་རོ་ཞེས་བསྟན་པའི་ཕྱིར་ཡང་མཇུག་ཐོགས་སུ་བར་་་
སྐབས་ཀྱི་ཚིགས་སུ་བཅད་པ། སེམས་མི་འགོང་བ་ཉིད་ལ་
སོགས། །ངོ་བོ་ཉིད་མེད་སོགས་སྟོན་བྱེད། །དེ་ཡི་མི་མཐུན་
ཕྱོགས་བོར་བ། །རྣམ་པ་ཀུན་ཏུ་ཡོངས་འཛིན་ཡིན། །ཅེས་བྱ་
བ་གསུངས་ཏེ། སེམས་མི་འགོང་ཞིང་མི་སྐྲག་པ་ལ་སོགས་པའི་
ཐབས་མཁས་པས་བསམ་པ་ཇི་བཞིན་དུ་དངོས་པོ་མཐའ་དག་་་་
བདག་མེད་པ་ལ་སོགས་པར་སྟོན་པར་བྱེད་པ། མི་མཐུན་པའི་
ཕྱོགས་ཀྱི་སེར་སྣ་ལ་སོགས་པ་དང་མི་ལྡན་པ་ནི་དགེ་བའི་བཤེས་་་་
གཉེན་ཡིན་པས་ཡོངས་སུ་འཛིན་པ་ཡིན་ནོ། །སྒྲུབ་པ་དང་ལྡན་པ་
ལ་ངེས་པར་འབྱེད་པའི་ཆ་དང་མཐུན་པ་ཇི་སྐད་བཤད་པ་དང་།
མཐོང་བའི་ལམ་ལ་སོགས་པ་གཞན་ཡང་འབྱུང་བས་སྒྲུབ་པའི་རྟེན་
དུ་གྱུར་པ། རྟོགས་པ་ཡི་ནི་ཆོས་དྲུག་དང༌། །གཉེན་པོ་དང་ནི་
སྤོང་བ་དང་། །དེ་དག་ཡོངས་སུ་གཏུགས་པ་དང༌། །ཤེས་
རབ་སྙིང་བརྩེར་བཅས་པ་དང༌། །སློབ་མ་ཐུན་མོང་མིན་
ཉིད་དང༌། །གཞན་གྱི་དོན་གྱི་གོ་རིམ་དང་། །ཡེ་ཤེས་རྩོལ་བ་ཆ
67



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མི་མངའ་བར། །འཇུག་པའི་རྟེན་ལ་རིགས་ཤེས་བྱ། །ཞེས་བྱ་
བ་གསུངས་སོ། །རེ་ཞིག་དང་པོར་འཇིག་རྟེན་པའི་ངེས་པར་འབྱེད་
པའི་ཆ་དང་མཐུན་པ་དྲོ་བ་ལ་སོགས་པ་རྣམས་སོ། །དེའི་འོག་ཏུ་
འཇིག་རྟེན་ལས་འདས་པ་མཐོང་བའི་ལམ་དང་སྒོམ་པའི་ལམ་དག་་
གོ༑ །དེའི་འོག་ཏུ་རྟོགས་པ་ཡི་ཆོས་དྲུག་པོ་དེ་དག་སྐྱེས་པའི་སྟོབས་
ཀྱིས་རྐུན་པོ་ཕྱུང་བ་དང་སྒོ་འཕར་བཅད་པ་ལྟར་དུས་མཉམ་དུ་
གཉེན་པོ་དང་མི་མཐུན་པའི་ཕྱོགས་སྐྱེ་བ་དང་འགག་པ་དག་གོ། །
དེའི་འོག་ཏུ་སྤང་གཉེན་དེ་དག་མི་དམིགས་པས་དེ་དག་སྐྱེ་བ་དང་་
འགག་པ་དང་ལྡན་པའི་རྣམ་པར་རྟོག་པ་སྤངས་པའོ། དེའི་འོག་ཏུ་
སངས་རྒྱས་སུ་གྱུར་ནས་སྔོན་གྱི་སྨོན་ལམ་དང་སྦྱིན་པ་ལ་སོགས་པ་་
ཐབས་ལ་མཁས་པའི་སྟོབས་ཀྱིས་འཁོར་བ་དང་མྱ་ངན་ལས་འདས་་
པ་ལ་མི་གནས་པའི་མཚན་ཉིད་དམ་དེའི་བདག་ཉིད་ཀྱི་ཤེས་རབ་་་
དང་ཐབས་སོ། །དེའི་འོག་ཏུ་ཤེས་རབ་དང་ཐབས་ལ་མཁས་པ་དེ་
དག་སྐྱེས་པས་ཉན་ཐོས་ལ་སོགས་པ་དང་ཐུན་མོང་མ་ཡིན་པའི་་
ཆོས་སྟོབས་ལ་སོགས་པ་སྐྱེ་བས་སོ། །དེའི་འོག་ཏུ་གདུལ་བྱའི་བསམ་
པ་ཇི་ལྟ་བ་བཞིན་དུ་གཞུག་པ་ལ་སོགས་པ་ལ་ལྡེམ་པོར་དགོངས་་་་
པའི་སྒོ་ནས་ཐེག་པ་གསུམ་གྱི་ལམ་ལ་དགོས་པའི་མཚན་ཉིད་ཀྱི་་་
གཞན་གྱི་དོན་གྱི་གོ་རིམ་མོ། །དེའི་འོག་ཏུ་འཁོར་བ་ཇི་སྲིད་བར་
མཚན་མ་མེད་ཅིང་ལྷུན་གྱིས་གྲུབ་པར་གཞན་གྱི་དོན་གྱི་ཡེ་ཤེས་་་་་
རང་གི་ངང་གིས་འབྱུང་བའི་ཕྱིར་ཏེ། འདི་ནི་རྟོགས་པའི་གོ་རིམ་པ
68



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བཡིན་ནོ། །འདིས་ཀྱང་རྟོགས་པའི་ཆོས་ཐམས་ཅད་བསྡུས་པའི་ཕྱིར་
སྐྱེས་བུའི་དོན་ཐམས་ཅད་ཕུན་སུམ་ཚོགས་པ་ཡིན་ནོ། །སྒྲུབ་པའི་
ཆོས་སེམས་བསྐྱེད་ལ་སོགས་པ་རྣམས་ཀྱི་གནས་སྐབས་ཐ་དད་པའི་་
བྱེ་བྲག་གིས་བྱང་ཆུབ་སེམས་དཔའ་རྣམ་པ་བཅུ་གསུམ་པོ་ཇི་སྐད་
དུ་བཤད་པའི་ཆོས་ཀྱི་གཞིར་གྱུར་པའི་ཆོས་ཀྱི་དབྱིངས་ཀྱི་ངོ་བོ་་་་
ཉིད་ཁོ་ན་ལ་ཡོན་ཏན་བསྐྱེད་པའི་དོན་གྱིས་ན་ཐ་སྙད་དུ་རིགས་་་་
ཞེས་བསྟན་ཏོ། །གལ་ཏེ་ཆོས་དབྱིངས་ཁོ་ན་འཕགས་པའི་ཆོས་
རྟོགས་པར་འགྱུར་བའི་རྒྱུ་ཡིན་པའི་ཕྱིར་ཆོས་ཀྱི་དབྱིངས་དེའི་་
བདག་ཉིད་ཅན་གྱི་བྱང་ཆུབ་སེམས་དཔའ་བླ་ན་མེད་པའི་སངས་་་
རྒྱས་ཀྱི་ཆོས་སྟོབས་ལ་སོགས་པ་རྣམས་ཀྱི་རང་བཞིན་དུ་གནས་པའི་
རིགས་ཡིན་ན། འོ་ན་ནི་དེའི་ཚེ་དེ་ནི་སྤྱིར་གནས་པ་ཡིན་པའི་ཕྱིར་
བྱང་ཆུབ་སེམས་དཔའ་ཁོ་ན་མ་ཡིན་ནོ་སྙམ་པའི་སྐྱེ་བོ་བློ་དམན་་་
པའི་ངོར་བརྩེ་བའི་དབང་གིས་དེའི་མི་ཤེས་པ་བསལ་བར་བྱ་བའི་་་
ཕྱིར་དོགས་པ་བསུས་ནས་བར་སྐབས་ཀྱི་ཚིགས་སུ་བཅད་པ། ཆོས་
པ
ཀྱི་དབྱིངས་ལ་དབྱེར་མེད་ཕྱིར། །རིགས་ནི་ཐ་དད་རུང་མ་
ཡིན༑ །ཅེས་བྱ་བ་གསུངས་སོ། །ཇི་ལྟར་ཉན་ཐོས་ཀྱི་ཐེག་པ་ལ་
སོགས་པ་རྟོགས་པའི་རིམ་གྱིས་གོང་ནས་གོང་དུ་འགྲོ་བ་དམིགས་པ་
དེ་བཞིན་དུ། བྱང་ཆུབ་སེམས་དཔའ་རྣམས་ཀྱང་འཕགས་པའི་ཆོས་
རྟོགས་པར་བྱ་བའི་ཕྱིར། ཆོས་ཀྱི་དབྱིངས་རྒྱུའི་ངོ་བོར་རྣམ་པར་
འཇོག་པའི་སྒོ་ནས་རིགས་ཉིད་དུ་ཐ་སྙད་འདོགས་སོ། །ཞེས་བྱ་བའི་
69



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལན་ཞིག་ཀྱང་གཟིགས་མོད་ཀྱི། སླ་ཆོས་ཉིད་དུ་འཇིག་རྟེན་པའི་དེ་
དགོས་ཀྱིས་ལན་གཞན་དུ། བརྟེན་པའི་ཆོས་ཀྱི་བྱེ་བྲག་གིས། །
དེ་ཡི་དབྱེ་བ་ཡོངས་སུ་བརྗོད། །ཅེས་བྱ་བ་གསུངས་ཏེ། དཔེར་
ན་འཇིམ་པ་གཅིག་ལས་མངོན་པར་གྲུབ་ཅིང་། མེ་ལྕེ་གཅིག་གིས་སོ་
བཏང་བའི་རྟེན་བུམ་པ་ལ་སོགས་པ། བརྟེན་པ་སྦྲང་རྩི་དང་ལི་ཁར་
ལ་སོགས་པའི་སྣོད་ཉིད་ཀྱིས་ཐ་དད་པ་དེ་བཞིན་དུ། བརྟེན་པའི་
ཆོས་ཐེག་པ་གསུམ་གྱིས་བསྡུས་པ། རྟོགས་པར་བྱ་བ་ཐ་དད་པ་ཉིད་
ཀྱིས་རྟེན་ཐ་དད་པ་ཉིད་དོ་ཞེས་བསྟན་ཏོ། །ཇི་སྐད་བཤད་པའི་
སྒྲུབ་པའི་རྟེན་གྱི་དམིགས་པ་གང་ཡིན་ཅེ་ན། དམིགས་པ།
དམིགས་པ་ཆོས་རྣམས་ཐམས་ཅད་དེ། །དེ་ཡང་དགེ་ལ་
སོགས་པ་ཡིན། །འཇིག་རྟེན་པ་ཡི་རྟོགས་པ་དང་། །གང་དག་
འཇིག་རྟེན་འདས་འདོད་དང་། །ཟག་བཅས་ཟག་པ་མེད་
ཆོས་དང༌། །གང་དག་འདུས་བྱས་འདུས་མ་བྱས། །སློབ་མ་
ཐུན་མོང་ཆོས་རྣམས་དང་། །གང་དག་ཐུབ་པའི་ཐུན་མོང་
མིན། །ཅེས་བྱ་བ་གསུངས་ཏེ། རེ་ཞིག་དང་པོར་སྤྱིར་དགེ་བ་དང་
མི་དགེ་བ་དང་ལུང་མ་བསྟན་པ་སྟེ་གོ་རིམ་བཞིན་དུ་དགེ་སྦྱོང་གི་་་
ཚུལ་ཉིད་དེ་དྲི་མ་མེད་པའི་ལམ་དང་སྲོག་བཅོད་པ་ལ་སོགས་པ་་་་
དང་ལུང་དུ་མ་བསྟན་པའི་ལུས་ཀྱི་ལས་ལ་སོགས་པའོ། །དེའི་འོག་
ཏུ་ས་བོན་རུལ་བ་དང་འདྲ་བ་ལུང་དུ་མ་བསྟན་པ་འདི་དོར་ནས་་་
དགེ་བ་དང་མི་དགེ་བའི་ཆོས་དེ་དག་ཉིད་ལ་བླང་དོར་བྱ་དགོས་་་་
70



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པས༑ བླང་བྱ་དེ་ལ་ཡང་འཇིག་རྟེན་པ་དང་འཇིག་རྟེན་ལས་འདས་
པ་ལ་སོགས་པ་སྟེ། འདས་ལམ་ལའང་ཟག་བཅས་དང་ཟག་པ་མེད་
པ་རྣམ་པ་གཉིས་པོའི་དབྱེ་བ་བཞི་ཉིད་ཀྱི་ལྷག་མ་རྣམས་ཏེ་གྲངས་་
བཞིན་དུ་འཇིག་རྟེན་པའི་ལམ་གྱིས་བསྡུས་པ་བྱིས་པའི་སྐྱེ་བོ་ཐམས་
ཅད་དང་འབྲེལ་བའི་ཕུང་པོ་ལྔ་དང་། འཇིག་རྟེན་ལས་འདས་པའི་
ལམ་འཕགས་པའི་སྐྱེ་བོ་ཐམས་ཅད་ཀྱིས་བསྡུས་པའི་བསམ་གཏན་་་
བཞི་དང་། བདག་ཏུ་ལྟ་བའི་གཉེན་པོ་མ་ཡིན་པའི་ཉེ་བར་ལེན་
པའི་ཕུང་པོ་ལྔ་དང་རྗེས་སུ་མཐུན་པ་དང་། དེར་ལྟ་བའི་གཉེན་པོ་
དྲན་པ་ཉེ་བར་བཞག་པ་བཞི་དང་། ཟག་པ་མེད་པ་ལས་བརྩམས་
ཏེ་རྒྱུ་དང་རྐྱེན་ལ་རགས་ལས་པ་འདོད་པའི་ཁམས་ཀྱིས་བསྡུས་པ་་
དང་བྱང་ཆུབ་ཀྱི་ཕྱོགས་ལ་སོགས་པ་དང་། རྒྱུ་ལ་མི་བལྟོས་པ་དེ་
བཞིན་ཉིད་དང་།འདུས་མ་བྱས་ལ་དམིགས་པའི་འབྲས་བུ་
འཕགས་པའི་སྐྱེ་བོ་ཐམས་ཅད་ཀྱི་རྒྱུད་ལ་འབྱུང་བའི་བསམ་གཏན་་
བཞི་ལ་སོགས་ཐུན་མོང་གི་ཆོས་དང་། ཐུན་མོང་མ་ཡིན་པ་ཡང་
དག་པར་རྫོགས་པའི་སངས་རྒྱས་ཀྱི་རྒྱུད་ལ་འབྱུང་བའི་ཆོས་ཅན་་་་་
སྟོབས་བཅུ་སྟེ། དེ་ལྟ་བུ་ལ་སོགས་པ་ཆོས་ཐམས་ཅད་ཇི་ལྟ་བ་
བཞིན་དུ་རྟོགས་པའི་རིམ་གྱིས་དམིགས་པས་ན། དམིགས་པ་རྣམ་
པ་བཅུ་གཅིག་གོ། །དམིགས་པ་དེ་ལྟ་བུ་ལ་སྒྲུབ་པའི་ཆེད་དུ་བྱ་བ་
གང་ཡིན་ཅེ་ན། ཆེད་དུ་བྱ་བ། སེམས་ཅན་ཀུན་མཆོག་ཉིད་
སེམས་དང་། །སྤངས་དང་རྟོགས་དང་གསུམ་པོ་ལ། །ཆེན་པོ་ས
71



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པགསུམ་གྱི་རང་བྱུང་གི། །ཆེད་དུ་བྱ་བ་འདི་ཤེས་བྱ། །ཞེས་བྱ་
བ་གསུངས་སོ། །རྣམ་པ་ཐམས་ཅད་དུ་རྣམ་པ་ཐམས་ཅད་མཁྱེན་པ་
ཉིད་ཡོངས་སུ་ཤེས་པའི་སྒོ་ནས་འབྱུང་བར་འགྱུར་བའི་སངས་རྒྱས།
བྱང་ཆུབ་སེམས་དཔའ་རྣམས་ཉིད་ཀྱི། སེམས་ཅན་ཐམས་ཅད་
སེམས་ཅན་ཀུན་ཀྱི་མཆོག་རྫོགས་པའི་སངས་རྒྱས་བསྒྲུབ་པར་
འདོད་པ་ཉིད་ཀྱི་སེམས་ཆེན་པོ་ཉིད་དང་གདུལ་བྱ་རྣམས་ཀྱིས་་་་་
སེམས་ཅན་ལ་སོགས་པར་ལྟ་བ་བག་ཆགས་དང་བཅས་པ་སྤང་བར་
བྱ་བའི་ཆོས་སྟོན་པ་སྤོང་བ་ཆེན་པོ་ཉིད་དང་། བྱང་ཆུབ་ཆེན་པོ་
རྟོགས་པར་བྱེད་པ་རྟོགས་པ་ཆེན་པོ་ཉིད་ཀྱི་དབང་དུ་བྱས་ཏེ། དེ་
ལྟར་ཐོབ་པའི་ཕྱིར་སྒྲུབ་པ་ལ་འཇུག་པ་དེའི་ཕྱིར་ཆེན་པོ་ཉིད་
གསུམ་དང་ལྡན་པས་ཆེད་དུ་བྱ་བ་གསུམ་དུ་ཤེས་པར་བྱའོ།
དམིགས་པ་དང་ཆེད་དུ་བྱ་བ་ལ་ཁྱད་པར་ཅི་ཡོད་ཅེ་ན། ད་ལྟར་གྱི་
ནི་དམིགས་པ་སྟེ་ཉེ་བ་ན་གནས་པའོ། །མ་འོངས་པ་ནི་ཆེད་དུ་བྱ་བ་
སྟེ་རྒྱང་རིང་བ་ཡིན་པས་འཕགས་པ་རྣམ་གྲོལ་སྡེས་མདའ་ལྟོང་ལ་་་
སྦྱོར་བ་དང་འབེན་ལ་ཕོག་པའི་ཆོས་མཐུན་པ་ཡིན་ནོ་ཞེས་བཤད་་་
དོ། །དེ་ལྟར་སྒྲུབ་པའི་རྟེན་དུ་གྱུར་པ་དང་དམིགས་པ་ལ་སོགས་པ་
བརྗོད་ནས། དེའི་རང་གི་ངོ་བོ་གང་ཡིན་ཅེ་ན། ཐམས་ཅད་མཁྱེན་
པ་ཉིད་གསུམ་གྱི་ཡུལ་འཕགས་པའི་བདེན་པ་བཞི་སོགས་ལ་སྤྱིར་་་
དགེ་བའི་ཆོས་ཀྱི་རྟེན་ཅན་ཆོས་ཀྱི་དབྱིངས་ལ་གནས་པ་དང་། རྣམ་
པ་ཀུན་མངོན་པར་རྫོགས་པ་རྟོགས་པ་ལ་སོགས་པ་མངོན་པར་་་་
72



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
རྟོགས་པ་རྣམ་པ་བཞི་ལ། མངོན་པར་རྟོགས་པ་རེ་རེ་ཞིང་ཕ་རོལ་
ཏུ་ཕྱིན་པ་དྲུག་གི་རྟེན་ཅན་གྱི་བྱ་བ་ནི་སྒྲུབ་པ་སྟེ། དེ་ལྟར་ཇི་ལྟ་བ་
བཞིན་དུ་སྦྱོར་བ་དང་། མཐོང་བ་དང་། སྒོམ་པ་དང་། ཁྱད་པར་གྱི་
ལམ་གྱི་ངོ་བོ་ཉིད་ཀྱི་སྒྲུབ་པའི་མཚན་ཉིད་གོ་ཆ་དང་། འཇུག་པ་
དང་༑ ཚོགས་དང་། ངེས་པར་འབྱུང་བ་རྣམས་ཀྱི་ནང་ནས་བརྩོན་
འགྲུས་ཀྱི་ངོ་བོ་དགེ་བའི་ལས་ལ་སྤྲོ་བ་ཡིན་པ་ཉིད་ཀྱིས་དང་པོ་གོ་་་
ཆའི་སྒྲུབ་པ་གསུངས་པ། དེ་དག་སོ་སོར་སྦྱིན་ལ་སོགས། །རྣམ་
པ་དྲུག་ཏུ་བསྡུས་པ་ཡིས། །གོ་ཆའི་སྒྲུབ་པ་གང་ཡིན་དེ། །
དྲུག་ཚན་དྲུག་གིས་ཇི་བཞིན་བཤད། །ཅེས་བྱ་བ་ཡིན་ཏེ། ཆོས་
ཀྱི་སྦྱིན་པ་དང་ཟང་ཟིང་གི་སྦྱིན་པ་ལ་སོགས་པ་སྦྱིན་པར་བྱེད་པ་་་
ན་སྦྱིན་པ་ཉིད་དང་། ཉན་ཐོས་ཀྱི་ཡིད་ལ་བྱེད་པ་ལ་སོགས་པ་སྤོང་
བ་ནི་ཚུལ་ཁྲིམས་དང་། སྐྱེ་བོ་ཐམས་ཅད་ཀྱིས་མི་སྙན་པ་སྨྲ་བ་ཉིད་
བཟོད་པ་ནི་བཟོད་པ་དང་། དགེ་བ་ལ་འདུན་པ་སྐྱེདཔ་ནི་བརྩོན་
འགྲུས་དང་། ཐེག་པ་གཞན་དང་མ་འདྲེས་པའི་སེམས་རྩེ་གཅིག་པ་
ཉིད་ནི་བསམ་གཏན་དང་། བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་བསྔོ་བ་ནི་ཤེས་རབ་སྟེ་དེ་རྣམས་གོ་རིམ་བཞིན་དུ་སྦྱིན་
པར་བྱ་བ་ལ་སོགས་པ་འཁོར་གསུམ་དུ་མི་དམིགས་པའི་གོ་ཆ་ཉིད་་
ཀྱིས་བྱེད་པ་དང་། དེ་བཞིན་དུ་ཚུལ་ཁྲིམས་སྲུང་བར་བྱེད། བཟོད་
པ་རྫོགས་པར་བྱེད། བརྩོན་འགྲུས་རྩོམ། བསམ་གཏན་སྒྲུབ། ཤེས་
རབ་སྒོམ་པར་བྱེད་དོ། །དེ་ལྟར་སྦྱིན་པ་ལ་སོགས་པའི་ཕ་རོལ་ཏུ་བ
73



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཕྱིན་པ་སོ་སོར་སྦྱིན་པ་ལ་སོགས་པ་བསྡུས་པས་ན། དྲུག་ཚན་དྲུག་
གིས་རྣམ་པ་སུམ་ཅུ་རྩ་དྲུག་ཡིན་མོད་ཀྱི། སྦྱིན་པ་ལ་སོགས་པ་དྲུག་
ཆོས་མཐུན་པའི་ཕྱིར་གོ་ཆའི་སྒྲུབ་པ་རྣམ་པ་དྲུག་གོ།། །།
བམ་པོ་གཉིས་པ། དེ་ལྟར་གོ་བགོས་པ་ལ་འཇུག་པ་འབྱུང་བས་
གཉིས་པ་འཇུག་པའི་སྒྲུབ་པ། བསམ་གཏན་གཟུགས་མེད་སྦྱིན་
སོགས་དང་། །ལམ་དང་བྱམས་ལ་སོགས་པ་དང༌། །དམིགས་
པ་མེད་དང་ལྡན་པ་དང༌། །འཁོར་གསུམ་རྣམ་པར་དག་པ་
དང་༑ །ཆེད་དུ་བྱ་དང་མངོན་ཤེས་དྲུག །རྣམ་ཀུན་མཁྱེན་
པའི་ཚུལ་ལ་ནི། །འཇུག་པའི་སྒྲུབ་པ་ཐེག་ཆེན་ལ། །འཛེགས་
པ་ཡིན་པར་ཤེས་པར་བྱ། །ཞེས་བྱ་བ་གསུངས་ཏེ། དང་པོ་སེམས་
བརྟན་པར་བྱས་པས་རང་གི་རྣམ་པ་དང་རྟགས་དང་མཚན་མ་
རྣམས་ཀྱིས་བསམ་གཏན་དང༌། གཟུགས་མེད་པའི་སྙོམས་པར་
འཇུག་པ་དང་ལྡན་པའི་འཇུག་པ་དང་། བསོད་ནམས་དང་ཡེ་ཤེས་
ཀྱི་ཚོགས་ལ་སློབ་པར་བྱ་བའི་ཕྱིར་འཁོར་གསུམ་མི་དམིགས་པའི་་་
སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་གི་འཇུག་པ་དང་།
ཚོགས་ལ་ལྷག་པར་མོས་པ་ནི་མཐོང་བ་དང་། སྒོམ་པ་དང༌། མི་སློབ་
པ་དང་། ཁྱད་པར་གྱི་ལམ་གྱི་རང་བཞིན་འཕགས་པའི་ལམ་གྱི་
འཇུག་པ་དང༌། ཆོས་ཉིད་ལ་གཞོལ་བ་ནི་བསམ་པ་ཇི་ལྟ་བ་བཞིན་
གཞན་གྱི་དོན་བྱེད་པའི་ཕྱིར་ཚད་མེད་པ་བཞི་ཡི་འཇུག་པ་དང༌།
གཞན་གྱི་དོན་ལ་འཇུག་པའི་འཆིང་བ་ནི་དམིགས་པ་ཡིན་པའི་ཕྱིར་
74



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
མམི་དམིགས་པ་དང་ལྡན་པའི་འཇུག་པ་དང་། ངོ་བོ་ཉིད་མེད་པའི་།
རྣལ་འབྱོར་དང་ལྡན་པ་ཇི་ལྟར་འཇུག་ཅེས་ན་ལས་དང་བྱེད་པ་པོ་་
དང་བྱ་བ་མི་དམིགས་པར་སྒྱུ་མའི་སྐྱེས་བུ་བཞིན་དུ་དངོས་པོ་
ཐམས་ཅད་ལ་འཁོར་གསུམ་དག་པའི་འཇུག་པ་དང་། དེ་ལྟར་
ཡོངས་སུ་དག་པར་སྤྱོད་པ་རྣམས་རང་གི་བསྒྲུབ་པར་བྱ་བ་ལ་ ་་་་་
འབད་པའི་ཕྱིར་ཆེད་དུ་བྱ་བའི་འཇུག་པ་དང་། ཆེད་དུ་བྱ་བ་ལ་
འབད་པ་རྣམས་གཞན་སེམས་ཤེས་པ་སོགས་ལ་བརྩོན་པར་བྱེད་་་་
པས་མངོན་པར་ཤེས་པ་དྲུག་གི་འཇུག་པ་དང་། མངོན་པར་ཤེས་པ་
ཐོབ་པ་རྣམས་ནི་འཚང་རྒྱ་བ་ཉིད་དུ་སྤྲོ་བ་ཡིན་པས་རྣམ་པ་ཐམས་
ཅད་མཁྱེན་པ་ཉིད་དག་ལ་ཡང་དག་པར་གནས་པའི་མཚན་ཉིད་ནི།
སེམས་བསྐྱེད་ལ་སོགས་པ་ཐེག་པ་ཆེན་པོའི་ཆོས་མཐའ་དག་གནོན་་
པའི་སྟེ་མི་ལྡོག་པའི་སེམས་ཀྱིས་བགྲོད་པའི་ངོ་བོ་ཉིད་ཡིན་པས་་་་་
འཇུག་པའི་སྒྲུབ་པ་རྣམ་པ་དགུའོ། །དེ་ལྟར་འཇུག་པ་བྱས་པ་ལ་།
ཚོགས་སྐྱེ་བས་གསུམ་པ་ཚོགས་ཀྱི་སྒྲུབ་པ། བརྩེ་དང་སྦྱིན་ལ་
སོགས་པ་དྲུག །ཞི་གནས་ལྷག་མཐོང་བཅས་པ་དང་། །ཟུང་
དུ་འབྲེལ་བའི་ལམ་གང་དང་། །ཐབས་ལ་མཁས་པ་གང་
ཡིན་དང༌། །ཡེ་ཤེས་དང་ནི་བསོད་ནམས་དང་། །ལམ་དང་
གཟུངས་དང་ས་བཅུ་དང༌། །གཉེན་པོ་ཚོགས་ཀྱི་སྒྲུབ་པ་ཡི། །
རིམ་པ་ཡིན་པར་ཤེས་པར་བྱ། །ཞེས་གསུངས་ཏེ། སྙིང་རྗེ་ཆེན་
པོའི་ཚོགས་དང་། སྦྱིན་པ་དང་། ཚུལ་ཁྲིམས་དང་། བཟོད་པ་དང་།
75



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བརྩོན་འགྲུས་དང་། བསམ་གཏན་དང་། ཤེས་རབ་དང་། དེ་ཡང་
འདི་སྐད་དུ་སྟོན་ཏེ། སྙིང་བརྩེ་བ་དང་བྲལ་ཞིང་ཐབས་དང་མི་ལྡན་
པས་ནི་གཞན་འགའ་ཞིག་ཀྱང་མྱ་ངན་ལས་ཟློ་བ་མི་སྲིད་པའི་ཕྱིར་་
ཏེ། སྙིང་རྗེས་ཡིད་གདུངས་པ་རྣམས་སྦྱིན་པའི་ཕ་རོལ་ཏུ་ཕྱིན་པས་
དེའི་དུས་ཀྱི་བདེ་བ་ཉེ་བར་བསྒྲུབ་པ་དང་། ཚུལ་ཁྲིམས་ཀྱི་ཕ་རོལ་
ཏུ་ཕྱིན་པས་མ་འོངས་པའི་བདེ་བ་ཉེ་བར་བསྒྲུབ་པ་དང་། བཟོད་
པ་དང་། སྤྲོ་བ་དང་། སེམས་རྩེ་གཅིག་པས་འབྲས་བུ་གཅིག་ཏུ་ངེས་
པ་ཐོབ་པ་ཡིན་པའི་ཕྱིར་བཟོད་པ་དང༌། བརྩོན་འགྲུས་དང་།
བསམ་གཏན་གྱི་ཕ་རོལ་ཏུ་ཕྱིན་པ་རྣམས་ཀྱིས་གཅིག་ཏུ་ངེས་པའི་་
བདེ་བ་ཉེ་བར་བསྒྲུབ་པ་དང༌། ཤེས་རབ་ཀྱི་ཕ་རོལ་ཏུ་ཕྱིན་པས་
གཏན་དུ་བའི་བདེ་བ་ཉེ་བར་བསྒྲུབས་པས་ན་ཐབས་སུ་གྱུར་པ་
སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་པོ་རྣམས་ཀྱིས་རྗེས་སུ་་་
བཟུང་ནས་བདག་ཉིད་ཕ་རོལ་ཏུ་ཕྱིན་པ་དྲུག་ལ་གནས་པ་དང་་་་
འདྲ་བར། དེ་ཉིད་ལ་ཡང་དག་པར་སྦྱོར་བ་དང་འཇོག་པ་དང་རབ་
ཏུ་འཇོག་པས་མི་གཡེལ་བས་རབ་ཏུ་བཞག་པར་བྱའོ་ཞེས་བྱ་བ་ནི་་
དོན་གྱིས་འཕངས་པ་ཡིན་ནོ་ཞེས་རྒྱན་སྣང་ལས་བཤད་དོ། །ཞི་
གནས་དང་། ལྷག་མཐོང་དང་། ཐབས་དང་ཤེས་རབ་ཟུང་དུ་འབྲེལ་
བའི་ལམ་དང་། སེམས་མ་ཞུམ་པ་ལ་སོགས་པ་ཐབས་ལ་མཁས་པ་
དང་། ཡེ་ཤེས་དང་། བསོད་ནམས་དང་། མཐོང་བ་ལ་སོགས་པའི་
།
ལམ་དང༌། ཚིག་ལ་སོགས་པའི་གཟུངས་དང་། ས་དང་གཉེན་པོ་ལཔ
ཕ
76



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
རྣམས་མི་དམིགས་པས་ཀུན་རྫོབ་ཀྱི་བདེན་པ་ལས་མི་འདའ་བར་་་
སེམས་བསྐྱེད་པ་ལ་སོགས་པ་ཐེག་པ་ཆེན་པོའི་དོན་མཐའ་དག་་་་
བསྒྲུབས་པས་སྙིང་རྗེ་ལ་སོགས་པ་འདི་དག་གིས་ཡང་དག་པར་་་་་
འགྲུབ་པའི་ངོ་བོས་བྱང་ཆུབ་ཆེན་པོ་འཛིན་པར་བྱེད་པའི་ཕྱིར་ན་་་
སྙིང་རྗེ་ཆེན་པོ་ལ་སོགས་པ་ནི་ཚོགས་ཡིན་པས། ཚོགས་ཀྱི་སྒྲུབ་པ་
རྣམ་པ་བཅུ་བདུན་ནོ། །དེ་ལ་ཡེ་ཤེས་ཀྱི་ཚོགས་ནི། མིག་གི་དབང་པོ་
ལ་སོགས་པ་ནང་དང་། གཟུགས་ལ་སོགས་པ་ཕྱི་དང་། དེ་གཉིས་ཀ་
རུ་གཏོགས་པ་དབང་པོ་དང་ཡུལ་གྱི་སྐྱེ་མཆེད་རྣམས་དང་། སྟོང་པ་
ཉིད་འདི་གསུམ་ནི་མོས་པས་སྤྱོད་པའི་ས་ཡིན་ནོ། །གང་ཟག་ལ་
སོགས་པ་བརྟགས་པའི་དངོས་པོའི་ཆོས་ཐམས་ཅད་ངོ་བོ་ཉིད་མེད་
པའི་ཕྱིར་སྟོང་པ་དང་། འདི་ནི་སྦྱོར་བའི་ལམ་ལའོ། །ཆེན་པོ་སྟེ་ཤར་
ལ་སོགས་པའི་ཕྱོགས་རྣམས་དང་། འདི་ནི་ཀུན་ཏུ་འགྲོ་བའི་དོན་
།
གྱིས་ན་ས་དང་པོ་ལའོ། །དོན་དམ་པ་མྱ་ངན་ལས་འདས་པ་དང་།
འདི་ནི་མཆོག་གི་དོན་གྱིས་ན་ས་གཉིས་པ་ལའོ། །རྐྱེན་ལས་སྐྱེས་པ་
འདུས་བྱས་དང༌། འདི་ནི་རྒྱུ་མཐུན་པ་དོན་གྱི་མཆོག་ཉིད་ཀྱིས་ས་
གསུམ་པ་ལའོ། །མ་སྐྱེས་པ་ལ་སོགས་པ་འདུས་མ་བྱས་དང་། འདི་ནི་
ཡོངས་སུ་འཛིན་པ་མེད་པའི་དོན་གྱིས་ན་ས་བཞི་པ་ལའོ། །རྟག་པ་
དང་ཆད་པའི་མཐའ་ལས་འདས་པ་དང་། འདི་ནི་རྒྱུད་ཐ་དད་པ་
མེད་པའི་དོན་གྱིས་ན་ས་ལྔ་པ་ལའོ། །ཐོག་མ་དང་ཐ་མ་མེད་པ་
འཁོར་བ་དང་། འདི་ནི་ཀུན་ནས་ཉོན་མོངས་པ་མེད་པས་རྣམ་པར་
77



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དག་པའི་དོན་གྱིས་ན་ས་དྲུག་པ་ལའོ། །དུས་ནམ་དུ་ཡང་དོར་བ་
མེད་པ་དང་། འདི་ནི་ཐ་དད་པ་མེད་པའི་དོན་གྱི་ན་ས་བདུན་པ་
ལའོ༑ །ཆོས་ཀྱི་དབྱིངས་ཀྱི་རང་བཞིན་དང་། འདུས་བྱས་ལ་སོགས་
པའི་ཆོས་ཐམས་ཅད་དང་། དེ་གཉིས་ནི་འགྲིབ་པ་དང་འཕེལ་བ་
མེད་པའི་དོན་དང་། རྣམ་པར་མི་རྟོག་པ་དང་། ཞིང་དག་པ་ལ་
དབང་བ་རྣམས་ཀྱི་རྟེན་ཉིད་ཡིན་པའི་ཕྱིར་སོ་སོ་རྟོགས་པ་ཡོངས་་་
སུ་སྤྱོད་པའི་དབྱེ་བས་ས་བརྒྱད་པ་ལའོ། །གཟུགས་ལ་སོགས་པ་སྐྱེ་
བ་དང་འགག་པ་ལ་སོགས་པ་རང་གི་མཚན་ཉིད་དང་། འདས་པ་
ལ་སོགས་པའི་ཆོས་མི་དམིགས་པ་དང་། དེ་གཉིས་ནི་ཡེ་ཤེས་ལ་
དབང་བའི་རྟེན་ཉིད་ཡིན་པས་ན་ས་དགུ་པ་ལའོ། །ལྡན་པའི་ཆོས་
དངོས་པོ་མེད་པའི་ངོ་བོ་ཉིད་དང་། དངོས་པོ་ཉེ་བར་ལེན་པའི་།
ཕུང་པོ་ལྔ་དང་། གཉིས་པོ་འདི་དག་ནི་ལས་ལ་དབང་བའི་རྟེན་དུ་
གྱུར་པ་ཉིད་ཀྱིས་ན་ས་བཅུ་པ་ལའོ།
ནམ་མཁའ་ལ་སོགས་པ་
དངོས་པོ་མེད་པ་དང་། སུས་ཀྱང་གསར་དུ་མ་བྱས་པས་རང་གི་ངོ་
བོ་དང་། གཞན་གྱི་ངོ་བོ་སྟོང་པ་ཉིད་ཀྱི་བྱེ་བྲག་གིས་རྣམ་པ་ཉི་
ཤུའོ༑ །གསུམ་པོ་འདི་དག་ནི་གོ་རིམ་བཞིན་དུ་ཉོན་མོངས་པའི་
དང་། ཤེས་བྱའི་སྒྲིབ་པ་བག་ཆགས་དང་བཅས་པ་སྤང་བའི་རྟེན་
ཉིད་ཡིན་པ་དང་། རང་བྱུང་ཉིད་ཡིན་པའི་དོན་གྱིས་ན་སངས་རྒྱས་
ཀྱི་ས་ལ་ཡིན་པར་ཤེས་པར་བྱའོ། །ཐམས་ཅད་ཀྱང་ཐེར་ཟུག་ཏུ་
གནས་པ་མ་ཡིན་པ་དང་། འཇིག་པ་མ་ཡིན་པའི་ཕྱིར་སྟོང་པ་ཉིད་པ
78



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཡིན་ནོ། །འདིར་སྨྲས་པ། ནང་དང་ཕྱི་རོལ་རྣམས་དང་ནི། །གཉིས་
དང་སྟོང་པའི་དངོས་པོ་དང་། །ཕྱོགས་དང་མྱ་ངན་འདས་ལམ་
དང་། །རྐྱེན་ལས་སྐྱེས་དང་གཅིག་ཤོས་དང་། །མཐའ་འདས་ཐོག་མ་
དོར་བ་མེད། །རང་བཞིན་དང་ནི་ཆོས་ཀུན་དང༌། །ཆོས་སྐྱེ་ལ་སོགས་
འདས་སོགས་དང་། །ལྡན་དང་གཅིག་ཤོས་ངོ་བོ་དང་། །མཁའ་དང་
སྟོང་པ་ཞེས་བྱ་དང་། ཆོས་ཀྱི་གཞན་གྱི་ངོ་བོ་ཉིད། །རང་རང་ངོ་
བོས་སྟོང་པའི་ཕྱིར། །སྟོང་པ་ཉིད་ནི་ཉི་ཤུར་འདོད། །སའི་ཚོགས་ལ་
གང་གི་ཡོངས་སུ་སྦྱོར་བར་འགྱུར་བའི་ཆོས་གང་དག་ཡིན་པ་དེ་་་་
དོག་བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་པ་ཉི་ཤུ་རྩ་་་་
གསུམ་གསུངས་པ། ཡོངས་སུ་སྦྱོང་བ་རྣམ་བཅུ་ཡིས། །ས་ནི་
དང་པོ་འཐོབ་འགྱུར་ཏེ། །བསམ་དང་ཕན་པའི་དངོས་ཉིད་
དང་། །སེམས་ཅན་རྣམས་ལ་སེམས་མཉམ་ཉིད། །གཏོང་
དང་བཤེས་གཉེན་བསྟེན་པ་དང་། །དམ་ཆོས་དམིགས་པ་
ཚོལ་བ་དང་། རྟག་ཏུ་ངེས་འབྱུང་སེམས་ཉིད་དང་། །སངས་
རྒྱས་སྐུ་འདོད་དགའ་བ་དང་། །ཆོས་སྟོན་པ་དང་བདེན་པ་
ཡི ༈ །ཚིག་ནི་བཅུ་པ་ཡིན་པར་འདོད། །འདི་དག་རང་བཞིན་
མི་དམིགས་པས། །ཡོངས་སུ་སྦྱོང་བར་ཤེས་པར་བྱ། །ཞེས་བྱ་
བ་ནི། རིམ་པ་ཇི་ལྟ་བ་བཞིན་གཞི་ཐམས་ཅད་ལ་གྱ་གྱུ་མེད་པའི་
བསམ་པ་དང་། རང་དང་གཞན་གྱི་དགོས་པ་ལ་ཕན་པ་ཉིད་དང་།
སེམས་ཅན་ལ་སེམས་གཅིག་པ་ཉིད་དང་། བདོག་པ་ཐམས་ཅད་མ
79



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བྱ་ཡོངས་སུ་གཏོང་བ་དང་། དགེ་བའི་བཤེས་གཉེན་ལ་མགུ་བར་བྱེད་
པ་དང་། ཐེག་པ་གསུམ་དུ་གཏོགས་པའི་དམ་པའི་ཆོས་ཀྱི་དམིགས་
པ་འདོད་པ་དང་། ཁྱིམ་ན་གནས་པ་ལ་མངོན་པར་མི་དགའ་བ་
དང་། བླ་ན་མེད་པའི་སངས་རྒྱས་ཀྱི་སྐུ་འདོད་པ་དང་། དམ་པའི་
ཆོས་རབ་ཏུ་སྟོན་པ་དང་། བདེན་པ་སྨྲ་བ་ཉིད་ཅེས་བྱ་བ་དེ་ལྟ་བུའི་
མཚན་ཉིད་ཀྱི་ཆོས་བཅུས་རྣམ་པ་ཐམས་ཅད་དུ་བསྐྱེད་པར་བྱ་བ་་
ཡིན་པའི་ཕྱིར། ཡོངས་སུ་སྦྱོང་བའི་རྒྱུའི་ཁྱད་པར་ངོ་བོ་ཉིད་མི་
དམིགས་པས་ཁྱད་པར་དུ་བྱས་པའི་མཚན་ཉིད་ཀྱི་ཡོངས་སུ་སྦྱོང་བ་
དག་ཁོ་ནས་ས་དང་པོ་རབ་ཏུ་དགའ་བ་འཐོབ་པ་ཡིན་ནོ། །ཚུལ་
ཁྲིམས་བྱས་པ་གཟོ་དང་བཟོད། །རབ་ཏུ་དགའ་དང་སྙིང་
བརྩེ་ཆེ། །བཀུར་སྟི་བླ་མ་ལ་གུས་ཉན། །བརྒྱད་པ་སྦྱིན་ལ་
སོགས་ལ་བརྩོན། །ཅེས་བྱ་བ་ནི་དགེ་བའི་ཆོས་དང་། སེམས་ཅན་
གྱི་དོན་གྱི་དོན་བྱ་བ་དང་། སྡོམ་པའི་ཚུལ་ཁྲིམས་དང་། གཞན་གྱིས་
ཕན་པ་བྱས་པ་དྲན་པ་དང་། གཞན་གྱིས་གནོད་པ་བྱས་པ་ལ་
སོགས་པ་བཟོད་པ་དང་། དགེ་བའི་ཆོས་སྒྲུབ་པ་ལ་འགྱོད་པ་མེད་
པ་དང༌། སྐྱེ་བོ་ཐམས་ཅད་ལ་བྱམས་པ་དང་། མཁན་པོ་ལ་སོགས་པ་
ལ་འདུན་པ་དང་། དགེ་བའི་བཤེས་གཉེན་གྱིས་བསྟན་པའི་ཆོས་
སྒྲུབ་པ་དང་། དེ་ཡང་བླ་མས་རྗེས་སུ་བསྟན་པ་སྔོན་དུ་འགྲོ་བས་དེ་
བྱེད་པར་འདོད་པ་ཡིན་གྱི། ཚིག་ཙམ་ཞིག་ཐོབ་པར་འདོད་པ་ནི་མ་
ཡིན་ནོ་ཞེས་ཉི་སྣང་ལས་གསུངས་སོ། །སྦྱིན་པ་ལ་སོགས་པའི་ཕ་
80



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
རོལ་ཏུ་ཕྱིན་པ་དྲུག་ལ་སྤྲོ་བ་ཞེས་བྱ་བ་དེ་ལྟ་བུའི་ཡོངས་སུ་སྦྱོང་བ་་
སྔ་མ་བཞིན་ཡོངས་སུ་སྦྱོང་བ་བྱས་པའི་ཁྱད་པར་རྣམ་པ་བརྒྱད་
ཀྱིས་ས་གཉིས་པ་དྲི་མ་མེད་པ་འཐོབ་པ་ཡིན་ནོ། །ཐོས་པས་མི་
ངོམས་ཉིད་དང་ནི། །ཟས་ཟིང་མེད་པར་ཆོས་སྦྱིན་དང་། །
སངས་རྒྱས་ཞིང་ཀུན་སྦྱོང་བ་དང་། །འཁོར་བས་ཡོངས་སུ་
མི་སྐྱོ་དང་། །ངོ་ཚ་ཁྲེལ་ཡོད་ཅེས་བྱ་བ། །རློམ་མེད་བདག་
ཉིད་དེ་རྣམ་ལྔ་། །ཞེས་བྱ་བ་ནི། དམ་པའི་ཆོས་མཉན་པས་ངོམས་
མི་ཤེས་པ་དང་། རྙེད་པ་ལ་སོགས་པ་ལ་མི་ལྟ་བའི་སེམས་ཀྱིས་དམ་
པའི་ཆོས་རབ་ཏུ་སྟོན་པ་དང་། རང་གི་སངས་རྒྱས་ཀྱི་ཞིང་རྟེན་
དང་བརྟེན་པ་ཀུན་ཏུ་སྦྱོང་བ་དང༌། ཕན་བཏགས་པའི་སེམས་ཅན་
མི་མཐུན་པ་ལ་སོགས་པར་མཐོང་བས་ཡོངས་སུ་མི་སྐྱོ་བ་དང་།
རང་དང་གཞན་ལ་བལྟོས་ནས་ངོ་ཚ་ཤེས་པ་དང་ཁྲེལ་ཡོད་པས་མི་་
དགེ་བའི་ཆོས་མི་བྱེད་པ་ཞེས་བྱ་བ་དེ་ལྟ་བུའི་ཡོངས་སུ་སྦྱོང་བ་་་་་
རྣམ་པ་ལྔ་པོ་སྔ་མ་བཞིན་དུ་ངོ་བོ་ཉིད་དུ་མི་རྟོག་པས་ཡོངས་སུ་་་་
སྦྱོང་བ་བྱས་པས་ས་གསུམ་པ་འོད་བྱེད་པ་རྟོགས་པ་ཡིན་ནོ། 
།
ནགས་གནས་འདོད་ཆུང་ཆོག་ཤེས་དང་། །སྦྱངས་པ་ཡང་
དག་སྡོམ་བསྟེན་དང་། །བསླབ་པ་ཡོངས་སུ་མི་གཏོང་དང་། །
འདོད་པ་རྣམ་ལ་སྨོད་པ་དང་། །མྱ་ངན་འདས་དང་བདོག་
ཀུན་གཏོང་། །མི་ཞུམ་པ་དང་ལྟ་བ་མེད། །ཅེས་བྱ་བ་ནི་དགོན་
པར་གནས་པ་དང་། རྙེད་པ་མ་ཐོབ་པ་ལ་མངོན་པར་འདོད་པ་
81



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མེད་པ་དང་། རྙེད་པ་ཐོབ་པ་ལ་ལྷག་པར་དོན་དུ་གཉེར་བ་མེད་པ་
དང་། བསོད་སྙོམས་པ་ཉིད་ལ་སོགས་པ་སྦྱངས་པའི་ཡོན་ཏན་ཡང་
དག་པར་སྡོམ་པ་དང་། བསླབ་པ་བླང་བ་སྲོག་ལ་སོགས་པའི་ཕྱིར་
ཡང་ཡོངས་སུ་མི་གཏོང་བ་དང་། འདོད་པའི་ཡོན་ཏན་ལ་ཉེས་
དམིགས་སུ་ལྟ་བས་སྨོད་པ་དང་། གདུལ་བྱ་དང་འཚམས་པར་མྱ་
ངན་ལས་འདས་པ་ལ་གཞོལ་བར་བྱེད་པ་དང༌། བདོག་པ་ཐམས་
ཅད་ཡོངས་སུ་གཏོང་བ་དང་། དགེ་བ་བསྒྲུབ་པ་ལ་སེམས་མི་ཞུམ་
པ་དང་། དངོས་པོ་ཐམས་ཅད་ལ་མི་ལྟ་བ་ཞེས་བྱ་བ་དེ་ལྟ་བུའི་
ཡོངས་སུ་སྦྱོང་བ་སྔ་མ་ལྟ་བུ་རྣམ་པ་བཅུས་ས་བཞི་པ་འོད་འཕྲོ་བ་་པ
ཅན་གནོན་པ་ཡིན་ནོ། །འདྲིས་དང་ཁྱིམ་ལ་འཁྲེན་པ་དང་། །
འདུ་འཛིར་གྱུར་པའི་གནས་དང་ནི། །བདག་བསྟོད་གཞན་
ལ་བརྙས་པ་དང་། །མི་དགེའི་ལས་ཀྱི་ལམ་བཅུ་དང་། །རློམ་
པས་ཁེངས་དང་ཕྱིན་ཅི་ལོག །བློ་ངན་དང་ནི་ཉོན་མོངས་
བཟོད། །བཅུ་པོ་འདི་ནི་རྣམ་སྤངས་ན། །ས་ལྔ་པ་ནི་ཡང་
དག་འཐོབ། །ཅེས་བྱ་བ་ནི། རྙེད་པ་ལ་སོགས་པའི་དོན་དུ་རབ་ཏུ་
བྱུང་བ་ལ་སོགས་པ་དང་འགྲོགས་པ་དང༌། དད་པ་ཅན་གྱི་ཁྱིམ་ཉེ་
བར་མི་སྟོན་པ་དང་། སྐྱེ་བོ་མོང་པོའི་གྲོང་ལ་སོགས་པ་དང་། བདག་
ལ་བསྔགས་པ་དང་། གཞན་ལ་སྨོད་པ་དང་། མི་དགེ་བའི་ལས་ཀྱི་
ལམ་བཅུ་དང་། ཐོས་པ་ལ་སོགས་པས་རློམ་ཞིང་གཞན་ལ་མི་འདུད་
པ་དང་། དགེ་བ་དང་མི་དགེ་བ་ལ་བཟློག་སྟེ་མངོན་པར་ཞེན་པ་
82



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
དང་། ལོག་པར་ལྟ་བ་ལ་སོགས་པ་བློ་གྲོས་ངན་པ་དང་། འདོད་
ཆགས་ལ་སོགས་པ་ཉོན་མོངས་པ་ཐམས་ཅད་ལ་ཕྱོགས་པར་བྱེད་པ་
ཞེས་བྱ་བ་དེ་ལྟ་བུའི་མཚན་ཉིད་ཀྱི་ཆོས་བཅུ་རྣམ་པར་སྤོང་ཞིང་་་
བཟློག་པའི་ཆོས་དོན་གྱིས་འཕངས་པ་ཡོངས་སུ་སྦྱོང་བ་རྣམ་པ་་
བཅུས་སྔ་མ་བཞིན་དུ་ས་ལྔ་པ་སྦྱང་དཀའ་བ་འཐོབ་པ་ཡིན་ནོ། །
སྦྱིན་དང་ཚུལ་ཁྲིམས་བཟོད་བརྩོན་འགྲུས། །བསམ་གཏན་
ཤེས་རབ་རབ་རྫོགས་པས། །སློབ་མ་དང་ནི་བསེ་རུ་ལ། །
དགའ་དང་སྐྲག་པའི་སེམས་སྤངས་པ། །བསླངས་ན་མི་ཞུམ་
བདོག་པ་ཀུན། །བཏང་ཡང་མི་དགའ་མེད་པ་དང་། །དབུལ་
ཡང་སློང་བ་མི་སྤོང་བས། །ས་ནི་དྲུག་པ་ཡང་དག་འཐོབ། །
ཅེས་བྱ་བ་ནི། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པས་ཉན་
ཐོས་དང་རང་སངས་རྒྱས་ལ་འདོད་པ་དང་། ངོ་བོ་ཉིད་མི་དམིགས་
པ་ལ་སྐྲག་པ་དང་། སློང་བ་པོས་སྐྱེ་བོས་བསླངས་ན་ཞུམ་པ་དང་།
བདོག་པ་ཐམས་ཅད་རང་གི་ངང་གིས་གཏོང་བར་ཞུགས་པ་ལ་མི་་་
དགའ་བ་དང་། བཀྲེན་ཡང་སློང་བའི་སྐྱེ་བོ་སྤོང་བའི་སེམས་སྤོང་བ་
སྟེ༑ དེ་ལྟ་བུའི་ཡོངས་སུ་སྦྱོང་བ་བཅུ་གཉིས་ཀྱིས་སྔ་མ་བཞིན་དུ་ས་
དྲུག་པ་མངོན་དུ་གྱུར་པ་ཀུན་ཤེས་པར་འགྱུར་བ་ཡིན་ནོ། །བདག་
དང་སེམས་ཅན་འཛིན་པ་དང་། །སྲོག་དང་གང་ཟག་ཆད་
རྟག་དང་། །མཚན་མ་རྒྱུ་དང་ཕུང་པོ་དང་། །ཁམས་དང་སྐྱེ་
མཆེད་དག་དང་ནི། །ཁམས་གསུམ་པོ་ལ་གནས་དང་ཆགས། །
83



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སེམས་ནི་ཀུན་ཏུ་ཞུམ་པ་དང་། །དཀོན་མཆོག་གསུམ་དང་
ཚུལ་ཁྲིམས་ལ། །དེར་ལྟ་བ་ཡི་མངོན་ཞེན་དང༌། །སྟོང་པ་
ཉིད་ལ་རྩོད་པ་དང་། །དེ་དང་འགལ་བའི་ཉེས་པ་ནི། །ཉི་ཤུ་
གང་ལ་རྣམ་ཆད་པ། །དེ་ཡིས་ས་ནི་བདུན་པ་འཐོབ། །ཅེས་བྱ་
བ་ནི། བདག་དང༌། སེམས་ཅན་དང་། སྲོག་དང་། གང་ཟག་དང་།
ཆད་པ་དང་། རྟག་པ་དང་། མཚན་མ་དང་། རྒྱུ་དང་། ཕུང་པོ་དང་།།
ཁམས་དང་། སྐྱེ་མཆེད་དང་། ཁམས་གསུམ་པོ་ལ་གནས་པ་དང་།
ཆགས་པ་དང་། སེམས་ཀུན་ཏུ་ཞུམ་པ་དང་། སངས རྒྱས་དང་།ཆོས་
དང་༑ དགེ་འདུན་དང་ཚུལ་ཁྲིམས་སུ་ལྟ་བའི་མངོན་པར་ཞེན་པ་
དང་། སྟོང་པ་ཉིད་ལ་རྩོད་པ་དང་། འགལ་བ་བརྗོད་པ་འཛིན་པ་
ཡོངས་སུ་སྤངས་པ་སྟེ། ཉེས་པ་དེ་ལྟ་བུ་ཉི་ཤུ་དང་བྲལ་ནས་བཟློག་
པའི་ཆོས་དོན་གྱིས་འཕངས་པ་ཡོངས་སུ་སྦྱོང་བ་རྣམ་པ་ཉི་ཤུས་སྔ་་
མ་བཞིན་དུ་ས་བདུན་པ་རིང་དུ་སོང་བ་ཀུན་ཤེས་པར་འགྱུར་བ་་
ཡིན་ནོ། །དོན་གྱིས་འཕངས་པའི་ཆོས་ཉིད་བསྟན་པའི་ཕྱིར། རྣམ་
ཐར་སྒོ་གསུམ་ཤེས་པ་དང་། །འཁོར་གསུམ་རྣམ་པར་དག་
ཉིད་དང་། །སྙིང་རྗེ་དང་ནི་རློམ་མེད་དང་། །ཆོས་མཉམ་
ཉིད་དང་ཚུལ་གཅིག་ཤེས། །མི་སྐྱེ་བ་དང་བཟོད་ཤེས་དང་། །
ཆོས་རྣམས་རྣམ་པ་གཅིག་ཏུ་སྟོན། །རྟོག་པ་ཀུན་ཏུ་འཇོམས་
པ་དང་། །འདུ་ཤེས་ལྟ་དང་ཉོན་མོངས་སྤོང་། །ཞི་གནས་
ངེས་པ་སེམས་པ་དང་། །ལྷག་མཐོང་ལ་ནི་མཁས་པ་དང་། །པ
84



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཞིསེམས་དུལ་བ་དང་ཐམས་ཅད་ལ། །ཐོགས་པ་མེད་པའི་ཡེ་
ཤེས་དང་། །ཆགས་པའི་ས་མིན་གར་འདོད་པར། །ཞིང་
གཞན་དུ་ནི་མཉམ་འགྲོ་དང་། །ཀུན་ཏུ་བདག་གི་ངོ་བོ་ནི། །
སྟོན་པ་ཉིད་དང་ཉི་ཤུའོ། །ཞེས་བྱ་བ་གསུངས་ཏེ། རྣམ་པར་ཐར་
པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་
ཡང་དག་པར་ཤེས་པ་ཡིས་གོ་རིམ་བཞིན་དུ་བདག་དང་སེམས་ཅན་
དང་སྲོག་ཏུ་འཛིན་པ་མེད་པ་དང་། དགེ་བ་བཅུའི་ལས་ཀྱི་ལམ་ལ་
གོམས་པར་བྱ་བ་དང་གསོད་པ་པོ་དང་བསད་པ་མི་དམིགས་པ་ལ་་
སོགས་པ་ཡིས་གང་ཟག་ཏུ་འཛིན་པ་སྤོང་བ་དང༌། སྐྱེ་བོ་ཐམས་
ཅད་ལ་དམིགས་པའི་སྙིང་བརྩེ་བ་རྟོགས་པས་ཆད་པར་འཛིན་པ་་་་
མེད་པ་དང་། དངོས་པོར་དམིགས་པ་མེད་པ་རྟོག་པས་རྟག་པར་།
འཛིན་ པ་ལས་རྣམ་པར་བཟློག་པ་དང༌། ཆོས་ཐམས་ཅད་མཉམ་པ་
ཉིད་དུ་རྟོགས་པ་ཡིས་མཚན་མར་འཛིན་པ་མེད་པ་དང་། ཐེག་པ་
ཆེན་པོ་གཅིག་ཏུ་རྟོགས་པ་ཡིས་རྒྱུར་འཛིན་པ་སྤོང་བ་དང་། མིང་
གཟུགས་ལ་སོགས་པ་མི་སྐྱེ་བ་ཡོངས་སུ་ཤེས་པ་ཡིས་ཕུང་པོར་་་་་་་
འཛིན་པ་དང་བྲལ་བ་དང་། ཆོས་ཟབ་མོ་ལ་ངེས་པར་རྟོགས་པའི་
བཟོད་པ་ཁོང་དུ་ཆུད་པ་ཡིས་ཁམས་སུ་འཛིན་པ་སྤོང་བ་དང་།
ཤེས་བྱ་ཐམས་ཅད་ཐེག་པ་ཆེན་པོའི་ཐབས་ཀྱི་སྒོ་ནས་རབ་ཏུ་སྟོན་་
པ་ཡིས་སྐྱེ་མཆེད་དུ་འཛིན་པ་དང་བྲལ་བ་དང་། རྟོག་པ་ཐམས་
ཅད་བཅད་པ་ཡིས་ཁམས་གསུམ་པོ་ལ་གནས་པའི་འཛིན་པ་བཅད་བཔ
པ
85



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་དང་། མཚན་མར་འཛིན་པའི་རྟོག་པ་མེད་པ་དང་འཇིག་ཚོགས་
ལ་ལྟ་བ་ལ་སོགས་པ་ལྔ་འདོར་བ་དང་འདོད་ཆགས་ལ་སོགས་པ་་་་
ཉོན་མོངས་པ་སྤོང་བ་ཡིས་ཆགས་པར་འཛིན་པ་དང་བྲལ་བ་དང༌།
ཞི་གནས་སྒོམ་པ་ཡི་སྟོབས་ཀྱིས་སེམས་ཀུན་ཏུ་ཞུམ་པའི་འཛིན་པ་་་
ལས་བྲལ་བ་དང་། ཤེས་རབ་དང་ཐབས་ལ་མཁས་པ་བྱེད་པ་ཡིས་
སངས་རྒྱས་སུ་ལྟ་བ་ལ་མངོན་པར་ཞེན་པ་མ་ཡིན་པ་དང༌། ཆོས་
བདག་མེད་པ་བསྒོམས་པས་སེམས་ཉེ་བར་ཞི་བ་ཡིས་ཆོས་སུ་ལྟ་བ་་
ལ་མངོན་པར་ཞེན་པའི་ངོ་བོ་ཉིད་མ་ཡིན་པ་དང་། གཟུགས་ལ་
སོགས་པ་ལ་ཐོགས་པ་མེད་པའི་ཡེ་ཤེས་སྐྱེ་བས་དགེ་འདུན་དུ་ལྟ་བ་
ལ་མངོན་པར་ཞེན་པ་བསལ་བ་དང་། མངོན་པར་ཞེན་པའི་གནས་
མ་ཡིན་པ་ཡི་ཡེ་ཤེས་ཐོབ་པས་ཚུལ་ཁྲིམས་སུ་ལྟ་བ་ལ་མངོན་པར་་་་་
ཞེན་པ་མི་འབྱུང་བ་དང་། ཆོས་ཡང་དག་པར་རབ་ཏུ་རྣམ་པར་
འབྱེད་པའི་དོན་དུ་སངས་རྒྱས་ཀྱི་ཞིང་ཐམས་ཅད་དུ་ཇི་ལྟར་འདོད་
པ་བཞིན་དུ་དུས་མཉམ་དུ་སངས་རྒྱས་ཀྱི་ཞིང་ཐམས་ཅད་དུ་འགྲོ་་་
བ་ཉིད་ཀྱི་ཕྱིར་སྟོང་པ་ཉིད་ལ་རྩོད་པར་འཛིན་པ་དང་བྲལ་བ་་
དང་། དམིགས་པ་ལ་མངོན་པར་ཞེན་པའི་སེམས་ཅན་གྱི་ཁམས་
རྣམས་བསྒྲལ་བའི་ཕྱིར་གདུལ་བྱ་དང་མཐུན་པར་ཐམས་ཅད་དུ་
བདག་གི་ལུས་རབ་ཏུ་སྟོན་པ་ཉིད་ཀྱིས་ན་སྟོང་པ་ཉིད་དང་འགལ་་
བར་བརྗོད་པའི་འཛིན་པ་ཡོངས་སུ་སྤངས་པ་ཞེས་བྱ་བ་ཡོངས་སུ་་་
སྦྱོང་བ་རྣམ་པ་ཉི་ཤུ་པོ་འདིས་ཀྱང་སྔ་མ་བཞིན་དུ་ས་བདུན་པ་་་་
86



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
རྟོགས་པར་འགྱུར་བ་ཡིན་ནོ། །སེམས་ཅན་ཀུན་ཡིད་ཤེས་པ་
དང་། །མངོན་པར་ཤེས་པས་རྩེ་བ་དང༌། །སངས་རྒྱས་ཞིང་
བཟང་སྒྲུབ་པ་དང་། །ཡོངས་སུ་བརྟགས་ཕྱིར་སངས་རྒྱས་
བསྟེན༑ །དབང་པོ་ཤེས་དང་རྒྱལ་བ་ཡི། །ཞིང་སྦྱོང་སྒྱུ་མ་ལྟར་
གནས་དང་། །བསམས་བཞིན་སྲིད་པ་ལེན་པ་དང༌། །ལས་ནི་
རྣམ་པ་འདི་བརྒྱད་བཤད། །ཅེས་བྱ་བ་ནི། སེམས་ཅན་ཐམས་
ཅད་ཀྱི་སེམས་ཀྱི་སྤྱོད་པ་ཇི་ལྟ་བ་བཞིན་ཤེས་པ་དང་། འཇིག་རྟེན་
གྱི་ཁམས་སུ་རྫུ་འཕྲུལ་གྱི་མངོན་པར་ཤེས་པས་རྩེ་བ་དང༌། སངས་
རྒྱས་ཀྱི་ཞིང་རྟེན་གསེར་ལ་སོགས་པའི་ངོ་བོར་ཡོངས་སུ་བསྒྱུར་་་་
དང་། རྣམ་པ་ཐམས་ཅད་དུ་ཆོས་ཡོངས་སུ་བརྟགས་པས་སངས་
རྒྱས་མཉེས་པར་བྱེད་པ་དང་། ལྷའི་མིག་བསྐྱེད་པ་དང་། སངས་
རྒྱས་ཀྱི་ཞིང་བརྟེན་པ་སེམས་ཅན་ཡོངས་སུ་སྦྱོང་བ་དང་། ཐམས་
ཅད་དུ་སྒྱུ་མ་ལྟ་བུར་གནས་པ་དང༌། སེམས་ཅན་ཐམས་ཅད་ཀྱི་
དོན་མཐོང་ནས་བློ་སྔོན་དུ་བཏང་བའི་སྐྱེ་བ་ཡོངས་སུ་འཛིན་པ་་་
ཞེས་བྱ་བ་ཡོངས་སུ་སྦྱོང་བའི་ཆོས་དེ་ལྟ་བུ་རྣམ་པ་བརྒྱད་ཀྱིས་སྔ་་་་
མ་བཞིན་དུ་ས་བརྒྱད་པ་མི་གཡོ་བ་ཉམས་སུ་མྱོང་བར་འགྱུར་བ་་་་་
ཡིན་ནོ། །སྨོན་ལམ་དག་ནི་མཐའ་ཡས་དང་། །ལྷ་ལ་སོགས་
པའི་སྐད་ཤེས་དང་། སྤོབས་པ་ཆུ་བོ་ལྟ་བུ་དང་། །མངལ་དུ་
འཇུག་པ་མཆོག་དང་ནི། །རིགས་དང་རུས་དང་ཆོ་འབྲང་
དང་༑ འཁོར་དང་སྐྱེ་བ་དག་དང་ནི། །ངེས་འབྱུང་བྱང་ཆུབ་
87



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མཤིང་རྣམས་དང་། །ཡོན་ཏན་ཕུན་སུམ་ཚོགས་པ་ཡིན། །ཅེས་
བྱ་བ་ནི། སྨོན་ལམ་མཐའ་ཡས་པ་དང་། ལྷ་ལ་སོགས་པ་སེམས་ཅན་
ཐམས་ཅད་ཀྱི་སྐད་ཤེས་པ་དང་། སྤོབས་པ་ཆུ་བོ་ལྟར་མི་ཟད་པ་
དང་། སྐྱེ་བོ་ཐམས་ཅད་ཀྱིས་བསྔགས་པའི་མངལ་དུ་འཇུག་པ་དང༌།
རྒྱལ་པོ་ལ་སོགས་པར་གནས་པ་དང་། ཉི་མ་ལ་སོགས་པ་ལས་སྐྱེས་
པ་དང་། མ་ལ་སོགས་པ་དང་ལེགས་པར་འབྲེལ་བའི་གཉེན་དང་།
རང་དབང་བའི་འཁོར་དང་། བརྒྱ་བྱིན་ལ་སོགས་པས་མངོན་པར་
བསྟོད་པར་སྐྱེ་བ་དང༌། སངས་རྒྱས་ལ་སོགས་པས་བསྐུལ་ཏེ་ངེས་
པར་འབྱུང་བ་དང༌། ཡིད་བཞིན་གྱི་ནོར་བུ་དང་འདྲ་བའི་ཤིང་ཨ་
ཤཱད་ཐ་ལ་སོགས་པ་དང་། སངས་རྒྱས་ཀྱི་ཆོས་ཀྱི་ངོ་བོར་གྱུར་པའི་
ཡོན་ཏན་ཐམས་ཅད་ཡོངས་སུ་རྫོགས་པར་བྱེད་པ་ཞེས་བྱ་བ་དེ་ལྟ་
བུའི་ཕུན་སུམ་ཚོགས་པའི་མཚན་ཉིད་ཀྱི་ཡོངས་སུ་སྦྱོང་བ་རྣམ་པ་་
བཅུ་གཉིས་པོས་སྔ་མ་བཞིན་དུ་ཡོངས་སུ་སྦྱོང་བ་བྱས་པའི་ཁྱད་་་་
པར་དག་གིས་ས་དགུ་པ་ལེགས་པའི་བློ་གྲོས་མངོན་དུ་བྱེད་པ་ཡིན་་
ནོ། །རྒྱུའི་ས་རྣམས་ཀྱི་ཡོངས་སུ་སྦྱོང་བ་དེ་ལྟར་ངེས་པར་བསྟན་
ནས༑ འབྲས་བུའི་ས་ཉིད་དུ་དེ་དག་མ་བཤད་པར་ས་ཐམས་ཅད་
བསྡུས་པའི་སྒོ་ནས་ས་བཅུའི་མཚན་ཉིད། ས་དགུ་འདས་ནས་ཡེ་
ཤེས་ནི། །གང་གིས་སངས་རྒྱས་སར་གནས་པ། །དེ་ནི་བྱང་
ཆུབ་སེམས་དཔའི་ས། །བཅུ་པ་ཡིན་པར་ཤེས་པར་བྱ། །ཞེས་
བྱ་བ་གསུངས་ཏེ། ཉན་ཐོས་ལ་སོགས་པའི་རིགས་དང་། འབྲས་བུ་
88



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
དང་པོ་རྒྱུན་དུ་ཞུགས་པའི་འབྲས་བུ་ལ་ཞུགས་པ་དང་། རྒྱུན་དུ་
ཞུགས་པ་དང་། ལན་གཅིག་ཕྱིར་འོང་བ་དང་། ཕྱིར་མི་འོང་བ་དང་།
དགྲ་བཅོམ་པ་ཉིད་ཅེས་བྱ་བ་དྲུག་དང་། ཚུལ་གསུམ་རྣམ་པར་
བཞག་པར་དགོངས་པས་བསྡུས་པ་ལྷག་མ་ལན་གཅིག་ཕྱིར་འོང་བ་་
ལ་སོགས་པའི་འབྲས་བུ་ལ་ཞུགས་པ་གསུམ་དང་། རང་སངས་རྒྱས་
རྣམས་གོ་རིམ་བཞིན་དུ། རིགས་དང་། བརྒྱད་པ་དང་། མཐོང་བ་
དང་༑ བསླབས་པ་དང་། འདོད་ཆགས་དང་བྲལ་བ་དང་། བྱས་པ་
རྟོགས་པ་དང་། ཉན་ཐོས་དང་། རང་སངས་རྒྱས་ཀྱི་ས་རྣམས་དང༌།
ཇི་སྐད་བཤད་པའི་བྱང་ཆུབ་སེམས་དཔའི་ས་རྣམ་པ་དགུ་པོ་གཅིག་
ཁོ་ན་སྟེ། དེ་ལྟར་ས་དགུ་འདས་ནས་ས་བཅུ་པ་ལ་ནི་བྱང་ཆུབ་
སེམས་དཔའི་སངས་རྒྱས་ཁོ་ནར་བརྗོད་པར་བྱའི་ཡང་དག་པར་
རྫོགས་པའི་སངས་རྒྱས་ནི་མ་ཡིན་ནོ། །ཞེས་འབྱུང་བའི་ཕྱིར། སངས་
རྒྱས་ཀྱི་ས་དེ་ལ་སྨོན་ལམ་གྱི་མཐུས་དགའ་ལྡན་གྱི་གནས་ནས་བབ་་
པ་ལ་སོགས་པའི་མཛད་པ་བཅུ་གཉིས་ཀྱི་མངོན་པར་རྫོགས་པར་་་་་
འཚང་རྒྱ་བའི་སྦྱོར་བ་ཤེས་པ་གང་གིས་གནས་པ་དེ་ནི་བྱང་ཆུབ་་་་
སེམས་དཔའི་ས་བཅུ་པ་ཡིན་པར་ཤེས་པར་བྱ་བ་ཡིན་ནོ། །སའི་
ཚོགས་ཞེས་བྱ་བ་ལ་འདིར་སའི་ཚོགས་དེ་ནི་རྒྱས་པར་ཁོང་དུ་ཆུད་།
པར་བྱ་ན། སའི་ངེས་པའི་ཚིག་དང་། སའི་དབྱེ་བ་དང་། རང་བཞིན་
དང་། ཤས་ཆེ་ཆུང་གི་ཆོས་དང་། ཡངས་སུ་སྦྱོང་བ་དང་། ས་དེ་དག་
ཐོབ་པས་ལུས་ཡོངས་སུ་འཛིན་པ་དང༌། ཀུན་རྫོབ་ཀྱི་ཡེ་ཤེས་དང་།
89



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མི་མཐུན་པའི་ཕྱོགས་དང་། ས་དེ་དག་གི་རྟགས་དང་། འབྲས་བུ་
རྣམས་བརྗོད་པར་བྱ་བ་རིགས་སོ། །དེ་ལ་ངེས་པའི་ཚིག་ནི་སྤྱི་དང་
སོ་སོ་བས་གཉིས་ཏེ། རེ་ཞིག་སྤྱིའི་དབང་དུ་མཛད་ནས་ནི། དགེ་བ་
སྒྲུབ་པ་སྣ་ཚོགས་ལ། །དགའ་བས་རྟག་པར་ཐམས་ཅད་དུ། །གནས་
ཕྱིར་བྱང་ཆུབ་སེམས་དཔའ་ཡི། ས་རྣམས་གནས་པ་ཡིན་པར་
འདོད༑ །འབྱུང་པོ་དཔག་མེད་འཇིག་མེད་ཕྱིར། །དཔག་ཏུ་མེད་པ་
དེ་དག་ལ། །ཕྱི་ཕྱིར་གོང་དུ་འགྲོ་ལྡན་ཕྱིར། །དེ་དག་ཉིད་ནི་སར་
འདོད་དོ། །ཞེས་གསུངས་སོ། །དེ་བཞིན་དུ་སོ་སོ་བའི་དབང་དུ་བྱས་
ཏེ་རིམ་པ་བཞིན་དུ། བྱང་ཆུབ་ལ་ནི་ཉེ་བ་དང་། །སེམས་ཅན་དོན་
སྒྲུབ་མཐོང་བ་ལ། །རབ་ཏུ་དགའ་བ་སྐྱེ་འགྱུར་ཏེ། །དེ་ཕྱིར་དགའ་བ་
ཞེས་བརྗོད་དོ། །འཆལ་ཚུལ་རྩོལ་བའི་དྲི་བྲལ་ཕྱིར། །དྲི་མ་མེད་པའི་
ས་ཞེས་བྱ། །ཆོས་ཀྱི་སྣང་བ་ཆེན་པོ་ནི། །བྱེད་པའི་ཕྱིར་ན་འོད་བྱེད་
པའོ༑ །འདི་ལྟར་བྱང་ཆུབ་ཕྱོགས་མཐུན་ཆོས། །རབ་ཏུ་ཤེས་སྲེག་མེ་
ལྟ་བུ། །དེ་དང་ལྡན་ཕྱིར་ས་དེ་ནི། །གཉིས་པོ་བསྲེག་པས་འོད་འཕྲོ་
ཅན༑ །སེམས་ཅན་ཡོངས་སུ་སྨིན་བྱེད་ཅིང་། །རང་གི་སེམས་ཀྱང་
བསྲུང་བའི་ཕྱིར། །བློ་ལྡན་རྣམས་ཀྱིས་བསྲུང་དཀའ་བ། །དེ་ཕྱིར་
སྦྱང་བར་བཀའ་ཞེས་བྱ། །ཤེས་རབ་ཕ་རོལ་ཕྱིན་བསྟེན་ནས། འཁོར་
བ་དང་ནི་མྱ་ངན་འདས། །གཉིས་འདིར་མངོན་དུ་གྱུར་པའི་ཕྱིར། །
མངོན་དུ་གྱུར་པ་ཞེས་བཤད་དོ། །བགྲོད་གཅིག་ལམ་དང་འབྲེལ་
བའི་ཕྱིར། །རིང་དུ་སོང་བའི་སར་འདོད་དོ། །འདུ་ཤེས་གཉིས་ཀྱིས་།
90



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
མི་གཡོའི་ཕྱིར། །མི་གཡོ་བ་ཞེས་ངེས་པར་བརྗོད། །སོ་སོ་ཡང་དག་
རིགས་བློ་བཟད། །ས་དེ་ལེགས་པའི་བློ་གྲོས་ཡིན། །སྤྲིན་བཞིན་།
གཉིས་ཀྱིས་ནམ་མཁའི་ཆོས། །ཁྱབ་པའི་ཕྱིར་ན་ཆོས་ཀྱི་སྤྲིན། །ཞེས་
བྱ་བ་ལ་སོགས་པ་གཞུང་གང་དག་ཏུ་ཇི་ལྟར་བསྟན་པ་རྣམས་སོ། །
དེ་ལ་སའི་དབྱེ་བ་ནི་འཇིག་རྟེན་ལས་འདས་པའི་ས་སློབ་པས་
བསྡུས་པ་ནི་ཐེག་པ་ཆེན་པོ་འདིར་ངེས་པའི་ཚིག་གིས་བསྟན་པའི་་
བཅུ་པོ་རྣམས་སོ། །གཞན་དུ་དད་པའི་ས་ལ་སོགས་པ་མང་ཞིག་
འབྱུང་བ་ནི་འདིར་སྐབས་མ་ཡིན་པའི་ཕྱིར་མི་དབྱེའོ། །ས་རྣམས་ཀྱི་
རང་བཞིན་ནི་ཡེ་ཤེས་འཇིག་རྟེན་ལས་འདས་པའི་ངོ་བོ་ཉིད་དོ། །
ས་གང་ཞིག་ལ་ཆོས་གང་ཞིག་ཤས་ཆེ་ཞེ་ན། ཁ་ཅིག་ན་རེ། ཕ་རོལ་
ཏུ་ཕྱིན་པ་ས་བཅུ་དངོས་པོར་མི་དམིགས་པས་ནི་ས་སོ་སོར་སྦྱོར་་་་་
བར་བྱེད་དེ། བསམ་དང་ཕན་པའི་དངོས་ཉིད་དང་། །ཞེས་པ་ལ་
སོགས་པ་རྣམས་ནི་ས་དེ་དང་དེ་ལ་ཤས་ཆེར་རྒྱས་པར་སྤྱོད་པའི་་་་
ཆོས་ཏེ། དེ་ལྟར་བྱས་ན་མདོ་དང་མཐུན་པར་འགྱུར་རོ་ཞེས་ཟེར་ལ།
གཞན་དག་ན་རེ། དེ་ནི་རིགས་པ་མ་ཡིན་ཏེ། གལ་ཏེ་ཇི་སྐད་དུ་
འཆད་པར་བྱེད་པའི་སའི་ཚོགས་འདི་དག་མ་ཐོབ་པ་ཐོབ་པར་བྱེད་
པ་མ་ཡིན་གྱི། ཐོབ་པ་ལ་ཤས་ཆེ་བ་ཞིག་ཡིན་ན་དེའི་ཚེ་ས་དགུ་པའི་
ཚོགས་བསྟན་པར། ངེས་འབྱུང་བྱང་ཆུབ་ཤིང་རྣམས་ཀྱི། །ཡོན་ཏན་
ཅེས་བྱ་བ་ལ་སོགས་པ་འདིར་མི་འཐད་པར་འགྱུར་ཏེ། དེ་དག་ནི་
ས་བཅུ་པའི་བྱང་ཆུབ་སེམས་དཔའ་རྣམས་ཀྱི་ཡོན་ཏན་ཡིན་ཏེ།
91



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དེས་ན་སློབ་དཔོན་གྱིས་ཀྱང་དེ་དག་ནི་ས་དེ་ཐོབ་པར་བྱེད་པའི་རྒྱུ
གསལ་པོར་བསྟན་ཏོ་ཞེས་འདོད་དོ། །དེ་ལས་ས་གང་ལ་ཆོས་གང་
ཞིག་གིས་ཤས་ཆེ་བ་ནི་ཕ་རོལ་ཏུ་ཕྱིན་པ་བཅུ་རིམ་པ་བཞིན་དང་།
ཆོས་གང་གིས་ས་དེ་ཐོབ་པར་བྱ་བའི་ཆོས་དེ་ཉིད་ལ་ཡང་ཤས་ཆེར་
སློབ་ཅིང་། གཞན་ཡང་འཕགས་པ་ས་བཅུ་པའི་ལེའུ་ལས། དེ་ལ་
བསྡུ་བའི་དངོས་པོ་སྦྱིན་པ་དང་ངག་སྙན་པ་གཉིས་ཀྱི་ཤས་ཆེ་བས་་
སེམས་ཅན་ཡོངས་སུ་སྨིན་པར་བྱེད་དེ་ཞེས་བྱ་བ་ལ་སོགས་པ་་་་་་
གསུངས་པ་དང་སྦྱར་རོ། །ཡོངས་སུ་སྦྱོང་བ་ནི་ཞར་ལ་བརྗོད་ཟིན་
ཏོ༑ །ལུས་ཡོངས་སུ་འཛིན་པའི་དབང་དུ་བྱས་ཏེ། འཛམ་བུའི་གླིང་
གི་རྒྱལ་པོ་དང་། འཁོར་ལོས་སྒྱུར་བའི་རྒྱལ་པོ་ཉིད་དང་། ལྷའི་།
དབང་པོ་བརྒྱ་བྱིན་ཉིད་དང་། འཐབ་བྲལ་དང་། དགའ་ལྡན་དང་།
འཕྲུལ་དགའ་དང་། གཞན་འཕྲུལ་དབང་བྱེད་ཀྱི་བདག་པོ་རྣམས་
དང་༑ སྟོང་གི་བདག་པོ་ཚངས་པ་དང་། སྟོང་གསུམ་གྱི་སྟོང་ཆེན་
པོའི་བདག་པོ་ཚངས་པ་ཆེན་པོ་དང་། ལྷའི་བུ་དབང་ཕྱུག་ཆེན་པོ་
རྣམས་སུ་ཕལ་ཆེར་འགྱུར་བས་སེར་སྣ་དང་། །འཆལ་བའི་ཚུལ་
ཁྲིམས་དང་། འདོད་པའི་འདོད་ཆགས་དང་། འཇིག་ཚོགས་ལ་ལྟ་བ་
དང་། མུ་སྟེགས་བྱེད་ཀྱི་གནས་དང་། ང་རྒྱལ་རྣམ་པར་འཇོམས་
ཤིང་སེམས་ཅན་རྣམས་ལ་རྣམ་པ་ཐམས་ཅད་མཁྱེན་པའི་ཡེ་ཤེས་་་་
སྒྲུབ་པར་བྱེད་པའོ། །ཀུན་རྫོབ་ཀྱི་ཡེ་ཤེས་ཀྱི་དབང་དུ་བྱས་ཏེ། ས་
དང་པོ་ལ་ནི་སངས་རྒྱས་བརྒྱའི་ཞལ་མཐོང་བ་དང་། ཏིང་ངེ་འཛིན་པ
d
92



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཇི་
དེབརྒྱ་ལ་སྙོམས་པར་འཇུག་པ་དང་། སངས་རྒྱས་ཀྱི་ཞིང་བརྒྱ་བསྐྱོད་
པ་ལ་སོགས་པ་སྐད་ཅིག་གཅིག་ལའོ། །དེ་བཞིན་དུ་སྦྱར་ཏེ་གྲངས་
སྟོང་ལ་སོགས་པར་བསྒྱུར་ཏེ་ཤེས་པར་བྱའོ། །དེ་ལ་མི་མཐུན་པའི་
ཕྱོགས་ནི་ཐུན་མོང་ཉིད་དུ་གཟུང་བ་དང་འཛིན་པའི་རྣམ་པར་རྟོག་
པ་རིགས་བཞི་བརྒྱ་རྩ་བརྒྱད་དུ་གྱུར་པ་རྣམས་སོ། །བྱེ་བྲག་ཏུ་ནི།
སྐད་དུ། དེ་ལས་དང་པོ་ལ་ནི་གང་ཟག་དང་ཆོས་ལ་མངོན་པར་
ཞེན་པའི་ཤིན་ཏུ་རྨོངས་པ་དང་། ངན་སོང་བའི་ཉོན་མོངས་པའི་
ཤིན་ཏུ་རྨོངས་པ་དང་། དེའི་གནས་ངན་ལེན་མི་མཐུན་པའི་ཕྱོགས་
སོ༑ །གཉིས་པ་ལ་ནི། ལྟུང་བ་ཕྲ་མོས་འཁྲུལ་པའི་ཤིན་ཏུ་རྨོངས་པ་
དང་། ལས་ཀྱི་འགྲོ་བ་སྣ་ཚོགས་ལ་ཤིན་ཏུ་རྨོངས་པ་དང༌། དེའི་
གནས་ངན་ལེན་མི་མཐུན་པའི་ཕྱོགས་སོ། །གསུམ་པ་ལ་ནི། འདོད་
པའི་འདོད་ཆགས་ཀྱི་ཤིན་ཏུ་རྨོངས་པ་དང་། ཐོས་པའི་གཟུགངས་
ཡོངས་སུ་རྫོགས་པའི་ཤིན་ཏུ་རྨོངས་པ་དང་། དེའི་གནས་ངན་ལེན་
མི་མཐུན་པའི་ཕྱོགས་སོ། །བཞི་པ་ལ་ནི། སྙོམས་པར་འཇུག་པ་ལ་
སྲེད་པའི་ཤིན་ཏུ་རྨོངས་པ་དང་། ཆོས་ལ་སྲེད་པའི་ཤིན་ཏུ་རྨོངས་
པ་དང་། དེའི་གནས་ངན་ལེན་མི་མཐུན་པའི་ཕྱོགས་སོ། །ལྔ་པ་ལ་ནི།
འཁོར་བ་ལ་ཤིན་ཏུ་ཕྱིར་ཕྱོགས་པ་དང་མངོན་དུ་ཕྱོགས་པ་ཡིད་ལ་་
བྱེད་པའི་ཤིན་ཏུ་རྨོངས་པ་དང་། མྱ་ངན་ལས་འདས་པ་ལ་ཕྱིར་
ཕྱོགས་པ་དང་མངོན་དུ་ཕྱོགས་པ་ཡིད་ལ་བྱེད་པའི་ཤིན་ཏུ་རྨོངས་་
པ་དང་། དེའི་གནས་ངན་ལེན་མི་མཐུན་པའི་ཕྱོགས་སོ། །དྲུག་པ་ལ་
93



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནི། འདུ་བྱེད་འབྱུང་བ་མངོན་སུམ་དུ་འགྱུར་བའི་ཤིན་ཏུ་རྨོངས་པ་
དང་། མཚན་མ་མང་དུ་འབྱུང་བའི་ཤིན་ཏུ་རྨོངས་པ་དང༌། དེའི་
གནས་ངན་ལེན་མི་མཐུན་པའི་ཕྱོགས་སོ། །བདུན་པ་ལ་ནི། མཚན་
མ་ཕྲ་མོ་འབྱུང་བའི་ཤིན་ཏུ་རྨོངས་པ་དང་། རབ་ཏུ་མཚན་མ་མེད་
པ་ཡིད་ལ་བྱེད་པའི་ཤིན་ཏུ་རྨོངས་པ་དང་། དེའི་གནས་ངན་ལེན་
མི་མཐུན་པའི་ཕྱོགས་སོ། །བརྒྱུད་པ་ལ་ནི། མཚན་མ་མེད་པའི་སྒྲིབ་
པའི་ཤིན་ཏུ་རྨོངས་པ་དང༌། མཚན་མ་དག་ལ་དབང་བའི་ཤིན་ཏུ་
རྨོངས་པ་དང་། དེའི་གནས་ངན་ལེན་མི་མཐུན་པའི་ཕྱོགས་སོ། །
དགུ་པ་ལ་ནི། ཆོས་སྟོན་པ་ཚད་མེད་པ་དང་ཆོས་ཀྱི་ཚིག་དང་ཡི་གེ་
ཚད་མེད་པ་དང་གོང་ནས་གོང་དུ་ཤེས་རབ་དང་སྤོབས་པ་དང་་་་་
གཟུངས་ཀྱི་དབང་གིས་ཤིན་ཏུ་རྨོངས་པ་དང༌། སྤོབས་པ་ལ་དབང་
བའི་ཤིན་ཏུ་རྨོངས་པ་དང༌། དེའི་གནས་ངན་ལེན་མི་མཐུན་པའི་
ཕྱོགས་སོ། །ས་བཅུ་པ་ལ་ནི། མངོན་པར་ཤེས་པ་ཆེན་པོའི་ཤིན་ཏུ་
རྨོངས་པ་དང༌། གསང་བ་ཕྲ་མོ་ལ་འཇུག་པའི་ཤིན་ཏུ་རྨོངས་པ་
དང་། དེའི་གནས་ངན་ལེན་མི་མཐུན་པའི་ཕྱོགས་སོ་ཞེས་གསུངས་
པ་རྣམས་དང་། ཡང་སངས་རྒྱས་ཀྱི་ས་ལ་ནི་ཤེས་བྱ་ཐམས་ཅད་ལ་
རབ་ཏུ་ཕྲ་བའི་ཆགས་པའི་ཤིན་ཏུ་རྨོངས་པ་དང་། ཐོགས་པའི་ཤིན་
ཏུ་རྨོངས་པ་དང་། དེའི་གནས་ངན་ལེན་དུ་གྱུར་པ་མི་མཐུན་པའི་
ཕྱོགས་སོ་ཞེས་གསུངས་པ་རྣམས་ཏེ། ཐ་མ་སངས་རྒྱས་ཀྱི་སའི་སྒྲིབ་
པ་འདི་ཡང་ས་བཅུ་པ་ཉིད་ལ་ལྡན་པའི་ཕྱིར་སྤོང་བ་མ་ཡིན་ཀྱང་་་ས
94



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
དེར་བསྡུ་བར་བྱའོ། །སངས་རྒྱས་ཀྱི་སའི་སྒྲིབ་པ་ས་བཅུ་པ་ཉིད་ལ་
རྣམ་པར་བཞག་པ་ནི་ཉོན་མོངས་པ་ཅན་མ་ཡིན་པའི་མི་ཤེས་པ་་་་
རབ་ཏུ་ཕྲ་བའི་གནས་སྐབས་དང་། ཉོན་མོངས་པའི་བག་ཆགས་ནི་
སངས་རྒྱས་ཀྱི་སའི་སྒྲིབ་པའོ་ཞེས་སྔོན་གྱི་སློབ་དཔོན་ཁ་ཅིག་གིས་་
བསྟན་པ་ལས་ཀྱང་དོན་གྱིས་ན་འདིར་འགྱུར་རོ། །ས་རྣམས་ཀྱི་མི་
མཐུན་པའི་ཕྱོགས་བྱེ་བྲག་ཅན་འདི་ནི་ས་ལ་འཇུག་པ་ལས། ཡན་
ལག་བཅུ་གཅིག་རྫོགས་གྱུར་པས། །རབ་ཏུ་དགའ་སོགས་ས་བཅུ་
གཅིག །རྨོངས་གཉིས་གནས་ངན་ལེན་གཅིག་སྟེ། །མི་མཐུན་ཕྱོགས་
དེ་ཐ་དད་དོ། །ཞེས་བཤད་པའི་ལུགས་ཀྱིས་འཕགས་པ་དགོངས་པ་དོ
ངེས་པར་འགྲེལ་པ་ཞེས་བྱ་བ་ཐེག་པ་ཆེན་པོའི་ལུང་གིས་བཤད་
པའོ༑ །ས་དེ་དག་ཐོབ་པའི་རྟགས་ནི་རྨི་ལམ་གྱི་རྣམ་པ་ལས་ཤེས་
པར་བྱའོ། །དེ་ལྟར་ན་རྨི་ལམ་དྲོ་བར་གྱུར་བའི་ཚེ་ན་མེད་དེ། དེར་
གཉིད་ལ་སོགས་པའི་སྒྲིབ་པ་ལྔ་ཟད་པའི་ཕྱིར། དེ་ལྟར་ན་ཇི་ལྟར་
དེ་དག་གི་རྟགས་རྨི་ལམ་དུ་ངེས་པར་འགྱུར་ཞེ་ན། དེ་ནི་བདེན་
མོད་ཀྱི། འོན་ཀྱང་གཉིད་དེ་ནི་རྣམ་པ་གཉིས་ཏེ། རང་དབང་མེད་
པ་ཉོན་མོངས་པའི་བདག་ཉིད་དང་། དེ་ལས་བཟློག་པ་ཉིད་དོ། །
སྦྱོར་བའི་ལམ་ཉིད་དུ་དང་པོ་བཅོམ་ཡང་ཆེད་དུ་བྱིན་གྱིས་བརླབས་
པས་ལུས་རྒྱས་པར་བྱེད་པ་དགེ་བར་བགྲང་བའི་གཉིད་ནི་ས་དེ་་་་
དང་དེ་དག་ལ་ཡང་ངེས་པར་ཡོད་པས་ན་འདི་ལ་ཉེས་པ་མེད་དོ།
གཞན་དག་གི་གློ་བུར་བའི་ཤེས་པའི་སྣང་བ་རྨི་ལམ་ལྟ་བུར་བྱུང་བ་
95



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལནི་ས་དེ་དང་དེ་དག་ལ་ཆོས་ཐམས་ཅད་རྨི་ལམ་ལྟར་རྟོགས་པའི་་་་
ཕྱིར་རྨི་ལམ་གྱི་མིང་གིས་བསྟན་ཏོ་ཞེས་ཟེར་ཏེ། འདིར་ལུང་དང་
འགལ་བར་བསྒྲུབས་པས་ཅི་ཞིག་བྱ། ལུང་གི་ཚིག་འདི་དགོས་པ་
མེད་པར་སྒྲ་གཞན་གྱིས་སྟོན་པར་མི་མཛད་དོ། །དེ་ལ་མཚན་མ་
རྣམས་ནི་ས་དང་པོ་ལ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་་
ཁམས་གཏེར་བྱེ་བ་ཁྲག་ཁྲིག་བརྒྱ་སྟོང་གིས་སྟོང་གིས་ཡོངས་སུ་གང་
བར་མཐོང་བའོ། །ས་གཉིས་པ་ལ་ནི། སྟོང་གསུམ་གྱི་སྟོང་ཆེན་པོའི་
འཇིག་རྟེན་གྱི་ཁམས་གང་ཡིན་པ་ལག་མཐིལ་ལྟ་བུར་གྱུར་པ་ལ་་་་་
རིན་པོ་ཆེ་བྱེ་བ་ཁྲག་ཁྲིག་བརྒྱ་སྟོང་དུ་མས་ལེགས་པར་བརྒྱན་པར་་
མཐོང་བའོ། །ས་གསུམ་པ་ལ་ནི། བདག་ཉིད་དཔའ་ཞིང་ལག་ཆ་
དང་གོ་ཆ་སྲ་བ་ཐོགས་ནས་ཕས་ཀྱི་རྒོལ་བ་ཐམས་ཅད་འདུལ་བར་་
མཐོང་བའོ། །ས་བཞི་པ་ལ་ནི། ཕྱོགས་བཞི་ནས་རླུང་གི་དཀྱིལ་
འཁོར་བཞིས་ཐམས་ཅད་དང་ལྡན་པའི་དཀྱིལ་འཁོར་ཆེན་པོ་ལ་མེ་་
ཏོག་སྣ་ཚོགས་ཀྱིས་མངོན་པར་མཐོར་བར་མཐོང་བའོ། །ས་ལྔ་པ་ལ་
ནི༑ རྒྱན་ཐམས་ཅད་ཀྱིས་བརྒྱན་པའི་བུད་མེད་ཀྱི་མགོ་ལ་མེ་ཏོག་
ཙམ་པ་ཀའི་ཕྲེང་བ་འདོགས་པར་མཐོང་བའོ། །ས་དྲུག་པ་ལ་ནི།
ཐེམ་སྐས་བཞི་དང་ལྡན་པའི་རྫོང་གསེར་གྱི་བྱེ་མ་བདལ་བ་དྭངས་་
ཤིང་རྟོགས་པ་མེད་པ་ལ་ཆུ་ཡན་ལག་བརྒྱད་དང་ལྡན་པས་ཡོངས་་་
སུ་གང་བར་མེ་ཏོག་ཨུཏྤལ་དང་། ཀུ་མུད་དང་། པདྨ་དཀར་པོར་
བརྒྱན་པའི་ཆུ་མཐོང་ནས་དེ་ལ་བདག་ཉིད་རྩེ་དགས་ཡོངས་སུ་་་་་ལ
96



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལོངས་སྤྱོད་པར་མཐོང་ངོ༌། །ས་བདུན་པ་ལ་ནི། ངོས་གཡས་གཡོན་
གཉིས་ན་སེམས་ཅན་དམྱལ་བའི་གཡང་ས་མཐོང་སྟེ། བདག་ཉིད་
ལ་མ་སྨྲས་མ་ཉམས་པར་སླར་ལྡོག་པར་མཐོང་བའོ། །ས་བརྒྱད་པ་
ལ་ནི། ཕྲག་པ་གཉིས་ན་རི་དྭགས་ཀྱི་རྒྱལ་པོ་སེང་གེ་རལ་པ་ཅན་
ཅོད་པན་ཐོགས་པ་གཅན་གཟན་ཕྲ་མོ་ཐམས་ཅད་སྐྲག་པར་བྱེད་་་
ཅིང་གནས་པར་མཐོང་བའོ། །ས་དགུ་པ་ལ་ནི། འཁོར་ལོས་སྒྱུར་
བའི་རྒྱལ་པོར་མཐོང་སྟེ། སྐྱེ་བོ་བྱེ་བ་ཁྲག་ཁྲིག་བརྒྱ་སྟོང་དུ་མས་
ཡོངས་སུ་བསྐོར་ཅིང་མདུན་གྱིས་བལྟས་ཏེ་མགོ་བོའི་སྟེང་ན་རིན་པོ་
ཆེ་རྣམ་པ་སྣ་ཚོགས་པས་སྤྲས་པའི་གདུགས་དཀར་པོ་འཛིན་པ་་་་་་
མཐོང་བའོ། །ས་བཅུ་པ་ལ་ནི། དེ་བཞིན་གཤེགས་པའི་སྐུ་མཐོང་སྟེ །
སྐུ་མདོག་གསེར་ལྟ་བུ་འོད་འདོམ་གང་བ་ཚངས་པ་བྱེ་བ་ཁྲག་ཁྲིག་་
བརྒྱ་སྟོང་དུ་མས་ཡོངས་སུ་བསྐོར་ཅིང་མདུན་གྱིས་བལྟས་ནས་ཆོས་་
སྟོན་པར་མཐོང་ངོ་ཞེས་བྱ་བ་སྟེ། འདི་ནི་འཕགས་པ་བློ་གྲོས་མི་
ཟད་པས་ཞུས་པ་ཐེག་པ་ཆེན་པོའི་མདོ་ལས་གསུངས་པ་རྣམས་་་
བསྡུས་ཏེ་བཀོད་པའོ། །གང་གིས་གནས་སྐབས་མ་ཡིན་པར་མཚན་
མ་འདི་དག་མཐོང་བར་གྱུར་པ་ནི་སྔགས་ཀྱི་མཐུའམ། བདུད་ཀྱི་
བྱིན་རླབས་ཡིན་པར་ཤེས་པར་བྱའོ། །ས་འདི་དག་གི་འབྲས་བུ་ནི་
སངས་རྒྱས་ཀྱི་ས་འོད་བྱེད་པ་ཉིད་ཡིན་ལ། དེ་ལས་གཞན་དུ་ཡང་
ས་ཕྱི་མ་ཕྱི་མ་རྣམས་ནི་དེ་ལས་སྔ་མ་སྔ་མར་གྱུར་པ་རྣམས་ཀྱི་་
འབྲས་བུར་རིག་པར་བྱའོ། །ཉི་མ་ལ་སོགས་པ་ལས་སྐྱེས་པ་དང་མ
ས
97



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཞེས་པ་ནི་ཇི་ལྟར་མངོན་པར་འབྱུང་བའི་མདོ་ལས། ཉི་མ་ལས་སྐྱེས་
པ་དང་། བུ་རམ་ཤིང་བའི་སྔོན་བྱུང་བ་འཕགས་པ་མོདང་གལ་གྱི་
བུར་ཤཱཀྱ་རྣམས་ལ་བཤད་པ་ལྟ་བུ་སྟེ། མའི་མངལ་དུ་མ་བཙས་པ་
ན་དང་པོའི་རིགས་བཙུན་པར་གྲགས་པའོ། །གཞན་དག་ནི་ཉི་མ་
དང་། གསེར་དང་། ནོར་བུ་ལ་སོགས་པའི་འོད་ལྟ་བུའི་སྐུ་མདོག་
ཅན་དུ་སྐྱེས་པ་ཞེས་འདོད་ཅིང་དེ་ལྟར་བྱས་ནས། ཁྱོད་སྐུ་གསེར་
མདོག་འོད་གསལ་བའི། །ཚད་ནི་དམིགས་སུམ་མ་ཆིས་ཏེ། །སྐད་
ཅིག་མདོག་གསེར་བཙོད་ཀ་དང་། །མྱུར་བར་ཤེལ་འོད་འདྲ་བར་
གདའ༑ །ཞེས་གསུངས་པ་ལ་སོགས་པའི་མདོའི་ཚིག་རྣམས་ཀྱང་
ལེགས་པར་དྲངས་པར་འགྱུར་རོ་ཞེས་ཟེར་རོ། །གཉེན་པོའི་ཚོགས་
ལ་བར་སྐབས་ཀྱི་ཚིགས་སུ་བཅད་པ། མཐོང་དང་གོམས་པའི་
ལམ་དག་ལ། །གཟུང་དང་འཛིན་པའི་རྣམ་རྟོག་རྣམས། །ཉེ་
བར་ཞི་བར་བྱ་བའི་ཕྱིར། །གཉེན་པོ་རྣམ་པ་བརྒྱད་ཅེས་བྱ། །
ཞེས་གསུངས་ཏེ། གཉེན་པོ་ཞེས་བྱ་བ་འགའ་ཞིག་གིས་ལོགས་ན་
ཡོད་པར་རྟོག་པ་སྲིད་པ་དགག་པའི་ཕྱིར་གཟུང་བའི་རྣམ་པར་རྟོག་
པ་ཀུན་ནས་ཉོན་མོངས་པའི་དངོས་པོ་ཙམ་དང་། གཉེན་པོའི་རྟེན་
ཅན་གཉིས་དང་། འཛིན་པའི་རྣམ་པར་རྟོག་པ་གང་ཟག་རྫས་སུ་
ཡོད་པ་དང་། སྐྱེས་བུ་བཏགས་པའི་རྟེན་ཅན་གཉིས་སོ་སོར་མཐོང་
བའི་ལམ་དང་སྒོམ་པའི་ལམ་ལ་སྤོང་བས། གཟུང་བ་དང་འཛིན་
པར་རྣམ་པར་རྟོག་པ་བརྒྱད་ཉེ་བར་ཞི་བར་བྱ་བའི་ཕྱིར་བདེན་པ་
98



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
༣གཉིས་ཀའི་རྣམ་པ་ལ་བརྟེན་ནས་མངོན་དུ་བྱ་བའི་མི་མཐུན་པའི་
ཕྱོགས་ཀྱི་རབ་ཏུ་དབྱེ་བས་ལམ་གཉིས་པོ་ཁོ་ནའི་གནས་སྐབས་ཀྱི་་་
ཁྱད་པར་གཉེན་པོ་རྣམ་པ་བརྒྱད་དོ། །དེ་ལྟར་ཚོགས་བསགས་པ་ལ་
ངེས་པར་འབྱུང་བས་བཞི་པ་ངེས་པར་འབྱུང་བའི་སྒྲུབ་པ། ཆེད་དུ་
བྱ་དང་མཉམ་ཉིད་དང༌། །སེམས་ཅན་དོན་དང་འབད་མེད་
དང་༑ །མཐའ་ལས་འདས་པར་ངེས་འབྱུང་དང་། །ཐོབ་པའི་
མཚན་ཉིད་ངེས་འབྱུང་དང་། །རྣམ་པ་ཐམས་ཅད་མཁྱེན་
ཉིད་དང་། །ལམ་གྱི་ཡུལ་ཅན་ངེས་འབྱུང་སྟེ། །རྣམ་པ་བརྒྱད་
ཀྱི་བདག་ཉིད་འདི། །ངེས་འབྱུང་སྒྲུབ་པ་ཡིན་ཅེས་བྱ། །ཞེས་
བྱ་བ་གསུངས་ཏེ། ཆེད་དུ་བྱ་བ་ཇི་སྐད་བཤད་པ་དང་། ཆོས་ཐམས་
ཅད་མཉམ་པ་ཉིད་དང་། སེམས་ཅན་གྱི་དོན་ཕྱད་པར་བྱེད་པ་
དང་། མཚན་མ་མེད་པར་ཐམས་ཅད་བྱེད་པ་ཉིད་ཀྱིས་ལྷུན་གྱིས་
གྲུབ་པ་དང་། རྟག་པ་དང་། ཆད་པ་དང་བྲལ་བའི་ངོ་བོའི་གནས་
སྐབས་ཀྱི་ཁྱད་པར་དང་། ཐེག་པ་གསུམ་གྱི་དོན་ཐམས་ཅད་འཐོབ་
པ་དང་། ཇི་སྐད་བཤད་པའི་རྣམ་པ་ཐམས་ཅད་མཁྱེན་པ་ཉིད་
དང་། དེའི་ཁྱད་པར་གྱི་ལམ་སྟེ། ངེས་པར་འབྱུང་བར་བྱ་བའི་གཞི་
དེ་ལྟ་བུ་དག་ལས་ཁྱད་པར་དུ་འཕགས་པའི་ཆོས་གཞན་མེད་པའི་་
ཕྱིར་ཐམས་ཅད་མི་དམིགས་པ་ཉིད་ཀྱིས་སྔར་སྦྱང་བ་དང་ཕྱིས་་་་་
འཐོབ་པ་ལ་དམིགས་ནས་སྐད་ཅིག་མ་གཅིག་གིས་འབྱུང་བས་ངེས་་
པར་འབྱུང་བ་སྟེ་ཚུལ་འདི་ནི་རྣམ་པ་བརྒྱུད་ཡིན་པས་ངེས་པར་་་་་བ
མ
99



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འབྱུང་བའི་སྒྲུབ་པ་ནི་རྣམ་པ་བརྒྱད་ཡིན་ནོ། །ཤེས་རབ་ཀྱི་ཕ་
རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་་་་་་་
རྟོགས་པའི་རྒྱན་ཅེས་བྱ་བ་ལས་སྐབས་དང་པོའི་འགྲེལ་་་་་་
པའོ།། །།
རྣམ་པ་ཐམས་ཅད་མཁྱེན་པ་ཉིད་རྟོགས་པ་ནི་དེའི་རྒྱུ་ལམ་ཤེས་་་
པ་ཉིད་ཡོངས་སུ་ཤེས་པ་མེད་ན་མེད་པས་ལམ་ཤེས་པ་ཉིད། ལྷ་
རྣམས་རུང་བར་བྱ་བའི་ཕྱིར། །འོད་ཀྱིས་མོག་མོག་པོར་
མཛད་དང་། །ཡུལ་ངེས་པ་དང་ཁྱབ་པ་དང་། །རང་བཞིན་
དང་ནི་དེ་ཡི་ལས། །ཞེས་བྱ་བ་གསུངས་ཏེ། ལམ་ཤེས་པ་ཉིད་སྐྱེ་
བར་རུང་བ་ཉིད་དུ་བསྒྲུབ་བའི་ཕྱིར། དེ་བཞིན་གཤེགས་པའི་ཡེ་
ཤེས་ལས་བྱུང་བའི་རང་བཞིན་གྱི་འོད་དག་གིས་ལྷ་ལ་སོགས་པའི་
ལས་ཀྱི་རྣམ་པར་སྨིན་པའི་འོད་མོག་མོག་པོར་མཛད་པ་ནི་ང་རྒྱལ་་
བཅོམ་པའི་རྒྱུད་ཁོ་ན་ལ་རྟོགས་པ་སྐྱེའོ་ཞེས་བྱ་བར་ཤེས་པར་བྱ་་་་
བའི་ཕྱིར་མཛད་དེ། དེ་ཡང་ང་རྒྱལ་དང་ཞུམ་པ་གཉིས་ཀ་བསལ་བ་
ལ་ལམ་སྐྱེའི། གང་ཡང་རུང་བ་གཅིག་དང་ལྡན་པ་ལ་མ་ཡིན་པ་ནི་
མངོན་པར་འབྱུང་བའི་མདོ་ལས་རྒྱལ་པོ་ཟས་གཙང་མའི་ལམ་ཇི་་་
ལྟར་བསྐྱེད་པའི་དབང་དུ་བྱས་པ་ལྟ་བུའོ། །དེའི་ཕྱིར་མདོ་ལས་ཚིག་
ཟུར་གྱིས་རྟེན་བརྗོད་པ་ཡིན་ནོ། །དེ་ཡང་ཚིག་ལེའུར་བྱས་པ་ལས་
ནི༑ ལྷ་རྣམས་རུང་བར་བྱ་བའི་ཕྱིར། །ཞེས་སྨོས་པས་དངོས་ཁོ་ནར་
100



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བསྟན་ཏོ། །མདོ་ལས་ནི་དངོས་སུ་བཅོམ་ལྡན་འདས་ཀྱིས་མཐུ་ཆེ་བ་
བསམ་གྱིས་མི་ཁྱབ་པ་བཅུ་ལས་འོད་བསམ་གྱིས་མི་ཁྱབ་པ་བསྟན་་
ཅིང་ཟུར་གྱིས་རྟེན་བསྟན་པའོ་ཞེས་བྱ་བར་གནས་སོ། །དེ་ཡང་བྱང་
ཆུབ་ཏུ་སེམས་བསྐྱེད་པ་ཁོ་ན་ཡིན་པས་ཡུལ་སོ་སོར་ངེས་པ་ཡིན་
ནོ། །ཐེག་པ་གསུམ་རྣམ་པར་བཞག་པ་ནི་དགོངས་པ་ཅན་ཡིན་གྱི།
མཚན་ཉིད་པ་ནི་མ་ཡིན་ནོ་ཞེས་ལུགས་ལས་འབྱུང་བས་སྐྱེ་བོ་་
ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་་་་
མཐར་ཐུག་པ་ཅན་ཡིན་ཏེ། དེའི་ཕྱིར་འདོད་ཆགས་དང་བྲལ་བ་
དང་། གཅིག་ཤོས་ཀྱི་རྣལ་འབྱོར་པས་ཀྱང་སངས་རྒྱས་ཉིད་ཐོབ་
པར་བྱ་བའི་ཕྱིར་ལམ་ཤེས་པ་ཉིད་བསྒོམ་པར་བྱ་བ་ཡིན་པས་ཁྱབ་་
པ་ཡིན་ནོ། །བྱང་ཆུབ་ཏུ་སེམས་བསྐྱེད་པ་ནི་འཁོར་བ་ཇི་སྲིད་བར་
སེམས་ཅན་གྱི་དོན་བྱེད་པར་ཞུགས་པ་ཉིད་ཀྱིས་ཉོན་མོངས་པ་རྣམ་
པ་ཐམས་ཅད་དུ་སྤངས་པ་མ་ཡིན་པ་ཞེས་བྱ་བ་ནི་རང་བཞིན་ཡིན་
ནོ། །དེའི་འོག་ཏུ་དེ་ལྟ་བུའི་རང་བཞིན་ཅན་གྱི་ལས་ནི་ཡང་དག་
པའི་མཐའ་མངོན་དུ་མི་བྱེད་པ་དང་། ཤེས་རབ་དང་ཐབས་ལ་
མཁས་པས་སེམས་ཅན་ཡོངས་སུ་མ་བསྡུས་པ་ཡོངས་སུ་སྡུད་པ་ལ་་་
སོགས་པ་ཡིན་པས་བྱེད་པ་ཡིན་ནོ། །དེ་ལྟར་རྟེན་ལ་སོགས་པ་
བརྗོད་ནས་ལམ་ཤེས་པ་ཉིད་ཀྱི་སྐབས་སུ་ལམ་ཐམས་ཅད་རྫོགས་་་
པར་བྱ་དགོས་པས། ཉན་ཐོས་ཀྱི་ལམ། ལམ་ཤེས་ཉིད་ཀྱི་ཚུལ་ལ་
ནི༑ །འཕགས་པའི་བདེན་པ་བཞི་དག་གི། །རྣམ་པ་མི་་
101



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མི་དམིགས་སྒོ་ནས་ནི། །ཉན་ཐོས་ལམ་འདི་ཤེས་པར་བྱ། །ཞེས་
བྱ་བ་གསུངས་ཏེ། དེ་ལ་སྡུག་བསྔལ་གྱི་བདེན་པའི་གོ་རིམ་བཞིན་དུ།
སྐྱེ་བ་དང་འཇིག་པའི་ཆོས་ཅན་ཉིད་ཀྱིས་མི་རྟག་པ་དང་།
མཐུན་པ་ཉིད་ཀྱིས་སྡུག་བསྔལ་བ་དང་། གཞན་གྱིས་བརྟགས་པའི་
བདག་མེད་པས་སྟོང་པ་དང་། རང་གི་ངོ་བོ་བདག་ཏུ་མ་གྱུར་པས་
བདག་མེད་པ་སྟེ། དེ་དག་གི་མཚན་ཉིད་ཞི་བའི་རྣམ་པ་བཞི་དག་
དང་༑ ཀུན་འབྱུང་བའི་བདེན་པའི་སྡུག་བསྔལ་གྱི་རྩ་བར་གྱུར་པས་
རྒྱུ་དང་། ལས་དང་ཉོན་མོངས་པ་རྒྱུན་མི་འཆད་པས་ཀུན་འབྱུང་བ་
དང་༑ སྡུག་བསྔལ་དྲག་པོ་འཕྲལ་དུ་སྐྱེ་བས་རབ་ཏུ་སྐྱེ་བ་དང་། སྡུག་
བསྔལ་གཅིག་ནས་གཅིག་ཏུ་བརྒྱུད་པའི་རྐྱེན་གྱི་ངོ་བོ་ཉིད་དང་། དེ་
རྣམས་ཀྱི་ངོ་བོ་ནི་མ་ཞུ་བ་ལ་སོགས་པ་ནད་དང༌། རྟག་ཏུ་མི་བདེ་
བ་འབྲས་དང་། སྡུག་བསྔལ་གྱི་ཟུག་རྔུ་དང་། རང་འཛོམས་པར་
བྱེད་པ་སྡིག་པའི་རྣམ་པ་རྣམས་དང་། སྔར་བཤད་པའི་བདེན་པ་
དག་གི་རྣམ་པ་གཞན་ནི་ཡིད་འབྱུང་བ་དང་། འདོད་ཆགས་དང་
བྲལ་བར་བྱ་བ་དང་། འགོག་པའི་ཕྱིར་ཞུགས་པ་ཡིན་ནོ། །ཞེས་ཉན་།
ཐོས་ཀྱི་ལུང་ལས་འབྱུང་བའི་ཕྱིར། སྡུག་བསྔལ་དང་ཀུན་འབྱུང་གི་
བདེན་པ་དེ་དག་ཉིད་སོ་སོར་ཡིད་འབྱུང་བ་དག་གི་མཚན་ཉིད་ཀྱི་་
དབང་དུ་བྱས་ཏེ་ཕྱིར་རྒོལ་བར་གྱུར་པ་ཉིད་ཀྱིས་ན་ཕ་རོལ་དང་།
ཕྱིར་རྒོལ་བར་གྱུར་པ་ནི་འཇིག་པའི་ཆོས་ཅན་ཉིད་ཡིན་པའི་ཕྱིར་་་
འཇིག་པའི་ཆོས་ཅན་གྱི་རྣམ་པའི་ངོ་བོ་ཉིད་དག་དང་། འདོད་ལ
།
102



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཆགས་དང་བྲལ་བ་དག་གི་ངོ་བོར་རང་གི་ངོ་བོར་མི་གནས་པ་ཉིད་
ཀྱིས་ན་གཡོ་བ་དང་། རྒྱུ་ལ་མི་ལྟོས་པར་རང་བཞིན་གྱིས་འཇིག་པ་
ཉིད་ཡིན་པས་ན་རབ་ཏུ་འཇིག་པའི་རྣམ་པ་དག་དང་། འགོག་པའི་
རང་གི་ངོ་བོ་འདི་དང་ཕྱི་མའི་འཇིགས་པའི་གནས་སུ་གྱུར་པ་ཉིད་་
ཀྱིས་ན་འཇིག་པ་དང་། སྲིན་པོ་ལ་སོགས་པའི་ཉེ་བར་འཚེ་བའི་
ཡུལ་དུ་གྱུར་པ་ཉིད་གྱིས་ན་ནད་འགོ་བ་དང་། འབྱུང་བ་ཆེན་པོ་
འཁྲུགས་པ་དང་གློ་བུར་བའི་གནས་སུ་གྱུར་པ་ཉིད་ཀྱིས་ན་འཚེ་
བའི་རྣམ་པ་རྣམས་དང་། འདི་རྣམས་ཀྱི་ངོ་བོ་ཉིད་མི་དམིགས་པ་
ནི་སྔ་མ་བཞིན་ནོ། །འགོག་པའི་བདེན་པའི་འགོག་པའི་རང་གི་ངོ་
བོ་ཉོན་མོངས་པ་དང་བྲལ་བ་ཉིད་ཀྱིས་ན་བདག་མེད་པ་དང་།
སྡུག་བསྔལ་བ་རབ་ཏུ་ཞི་བ་ཉིད་ཀྱིས་ན་ཞི་བ་དང་། བདེ་གཙང་གི་
ངོ་བོ་བྲལ་བ་ཉིད་ཀྱིས་ན་གྱ་ནོམ་པའི་རྣམ་པའི་བདག་ཉིད་དབེན་
པ་དང་། ངེས་པར་འབྱུང་བ་མྱ་ངན་ལས་འདས་པའི་མཚན་ཉིད་
སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་།
མངོན་པར་འདུ་བྱེད་པ་མེད་པའི་རྣམ་པ་དག་དང་། ལམ་གྱི་བདེན་
པའི་ཡོངས་སུ་འགྲོ་བའི་དོན་གྱིས་ན་ལམ་དང༌། ཉོན་མོངས་པའི་
གཉེན་པོའི་ཚོགས་སུ་གྱུར་པས་ན་རིགས་པ་དང༌། ཕྱིན་ཅི་མ་ལོག་
པར་རྟོགས་པར་བྱེད་པ་ཉིད་ཀྱིས་ན་སྒྲུབ་པ་དང་། མྱ་ངན་ལས་
འདས་པ་རྟག་པའི་གནས་སུ་འགྲོ་བར་བྱེད་པས་ན་ངེས་པར་འབྱིན་
པའི་རྣམ་པ་རྣམས་ངོ་བོ་ཉིད་མི་དམིགས་པའི་སྒོ་ནས་ལམ་ཤེས་པ་ལ
103



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཉིད་ཀྱི་སྐབས་སུ་ཉན་ཐོས་རྣམས་ཀྱི་ལམ་ཡིན་པར་བྱང་ཆུབ་སེམས་
དཔས་དེ་ལྟར་ཡོངས་སུ་ཤེས་པར་བྱའོ། །བདེན་པ་བཞི་ཡོངས་སུ་
ཤེས་པ་ནི། ངེས་པར་འབྱེད་པའི་ཆ་དང་མཐུན་པ་རྟོགས་པ་སྔོན་དུ་
འགྲོ་བ་ཅན་ཡིན་པས་ལམ་བརྗོད་ནས་ངེས་པར་འབྱེད་པའི་ཆ་དང་
མཐུན་པ། འཕགས་པ་ཉན་ཐོས་ལམ་ལ་ནི། །གཟུགས་ལ་
སོགས་པ་སྟོང་པའི་ཕྱིར། །སྟོང་པ་ཉིད་རྣམས་དབྱེར་མེད་
པས༑ །དྲོ་བ་དེ་དག་མི་དམིགས་པས། །རྩེ་མོར་གྱུར་པ་དག་
ཏུ་འདོད། །དེ་ལ་རྟག་ལ་སོགས་ཚུལ་གྱིས། །གནས་པ་བཀག་
པས་བཟོད་པ་རྣམས། །ས་བཅུ་དག་ལས་བརྩམས་ནས་ནི། །
མི་གནས་རྒྱས་པར་བསྟན་པ་ཡིས། །ཆོས་ཀྱི་མཆོག་ཏུ་འགྱུར་
བཤད་དེ། །ཅི་ཕྱིར་ཞེ་ན་སངས་རྒྱས་ཀྱིས། །མཁྱེན་ནས་ཆོས་
རྣམས་མ་གཟིགས་ཕྱིར། །ཞེས་བྱ་བ་གསུངས་ཏེ། གཟུགས་ལ་
སོགས་པའི་ཕུང་པོ་རང་རང་གི་ངོ་བོ་ཉིད་ཀྱིས་སྟོང་པའི་ཕྱིར་སྟོང་་
པ་ཉིད་རྣམས་ཕན་ཚུན་ཐ་དད་པ་མེད་པ་དང་། གཟུགས་ལ་སོགས་
པ་སྔ་མ་བཞིན་དུ་མི་དམིགས་པ་དང༌། དེ་བཞིན་དུ་གཟུགས་ལ་
སོགས་པ་ལ་རྟག་པའང་མ་ཡིན། མི་རྟག་པའང་མ་ཡིན་ནོ་ཞེས་
དམིགས་པའི་ཚུལ་གྱིས་གནས་པ་བཀག་པ་དང་། གང་གི་ཕྱིར་བག་
ཆགས་དང་བཅས་པའི་དྲི་མ་མ་ལུས་པ་སྤངས་པའི་དེ་བཞིན་
གཤེགས་པས་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས་་་
ཆོས་རྣམས་དངོས་པོ་དང་དངོས་པོ་མེད་པར་མོ་གཟིགས་པ་ཞེས་བྱ་
104



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བ་ཚད་མའི་སྐྱེས་བུས་མ་དམིགས་པའི་གཏན་ཚིགས་ཀྱི་འཐད་པས།
ས་རབ་ཏུ་དགའ་བ་ལ་སོགས་པ་ལ་མི་གནས་པ་རྒྱས་པར་ཇི་སྐད་་་་
དུ་བསྟན་པ་ཞེས་བྱ་བའི་རྣམ་པ་དེ་རྣམས་ཀྱིས་གོ་རིམ་བཞིན་དུ་ཇི་
ལྟར་སྐྱེས་བུ་ལ་བསྣུན་པའི་མཚོན་ཆ་ནི་དང་པོར་གོ་ཆ་ཕུགས་ནས་་
དེའི་འོག་ཏུ་འདོད་པའི་སྐྱེས་བུ་ལ་ཕིགས་པའི་དཔེས་བདེན་པའི་་་
དམིགས་པ་ལ་ངེས་པར་འབྱེད་པའི་ཆ་དང་མཐུན་པ་སྐྱེའོ་ཞེས་བྱ་་
བ་ཡིན་ནོ། །ཉན་ཐོས་ཀྱི་ལམ་གྱི་མཇུག་ཐོགས་སུ་རང་སངས་རྒྱས་
ཀྱི་ལམ་བརྗོད་པར་རིགས་མོད་ཀྱི། ཉན་ཐོས་རྣམས་ལས་དེ་དག་ཇི་
ལྟར་ཁྱད་པར་དུ་འཕགས་ན་གང་གིས་ན་དེ་དག་གི་ལམ་གཞན་
ཡིན་སྙམ་པའི་དོགས་པ་བསུ་བར་རེ་ཞིག་ཁྱད་ཞུགས་པ་ཉིད་དུ་་་་་
བསྒྲུབ་པ། རང་བྱུང་བདག་ཉིད་རྟོགས་པའི་ཕྱིར། །གཞན་
གྱིས་བསྟན་ཀྱང་མི་དགོས་ལ། །བསེ་རུ་ལྟ་བུའི་ཡེ་ཤེས་ནི། །
ཟབ་པ་ཉིད་དུ་མངོན་པར་བརྗོད། །ཅེས་བྱ་བ་གསུངས་ཏེ།
ལུང་ལས་ཉན་ཐོས་རྣམས་ནི་གཞན་གྱིས་བསྟན་པ་ལ་ལྟོས་ནས་རང་
གི་བྱང་ཆུབ་རྟོགས་པར་འགྱུར་ལ། གཞན་དག་ཀྱང་བརྗོད་པ་དང་
བཅས་པའི་ཆོས་བསྟན་པས་དགེ་བ་ལ་འཇུག་པར་བྱེད་དོ་ཞེས་་་་་
འབྱུང་ངོ༌། །རང་སངས་རྒྱས་རྣམས་ནི་སྔོན་བསྐལ་པ་བརྒྱའི་བར་དུ་
ཐོས་པ་ལ་སོགས་པ་མངོན་པར་འདུ་བྱས་པས་སྲིད་པ་ཐ་མའི་ཚེ་་་་
གཞན་གྱིས་བསྟན་པ་ལ་མི་ལྟོས་པར་བདག་ཉིད་ཀྱིས་རང་གི་བྱང་་་་
ཆུབ་མངོན་པར་རྟོགས་པར་འགྱུར་ཏེ། དེའི་ཕྱིར་དེ་དག་ལ་སངས་
105



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པརྒྱས་ལ་སོགས་པས་བསྟན་མི་དགོས་སོ་ཞེས་བྱ་བ་ནི་ཁྱད་ཞུགས་པ་་
ཉིད་གཅིག་ཡིན་ནོ། །སྒྲར་བརྗོད་པའི་ཆོས་བསྟན་པའི་སྒོ་ནས་ཉན་
པ་པོ་རྣམས་ཀྱིས་འཆད་པ་པོའི་ཤེས་པའི་རྩལ་རྟོགས་པར་བྱེད་ན།
རང་སངས་རྒྱས་དེ་དག་ནི་རང་གིས་ཐོབ་པའི་གཟུང་བའི་དོན་གྱི་་ཐོ
བག་ཆགས་སྤངས་པའི་ཡེ་ཤེས་དང་སྨོན་ལམ་ལ་སོགས་པའི་མཐུས་་
སྒྲ་མེད་པའི་ཆོས་བསྟན་པས་གཞན་དག་དགེ་བ་བཅུ་ལ་སོགས་པ་་་
ལ་འཇུག་པར་བྱེད་དེ། དེའི་ཕྱིར་དེ་དག་གི་ཡེ་ཤེས་མི་རྟོག་པ་ཉིད་
ནི་ཁྱད་ཞུགས་པ་གཉིས་པ་ཡིན་ནོ། །ཡང་ཇི་ལྟར་སྒྲ་མེད་པར་ཆོས་
སྟོན་སྙམ་པའི་དོགས་པ་བསུ་བར་བྱས་ཏེ། གང་གང་དོན་ནི་གང་
གང་ལ། །ཇི་ལྟ་ཇི་ལྟར་ཉན་འདོད་པ། །དེ་དེ་ལ་དོན་དེ་དང་
དེ༑ །སྒྲ་མེད་ཀྱང་དེ་དེ་ལྟར་སྣང༌། །ཞེས་བྱ་བ་གསུངས་ཏེ། རྣམ་
པར་མ་བརྟགས་རྣམ་པར་མ་དཔྱད་པར་ཚིག་ཏུ་མི་སྨྲ་བས་བརྗོད་་
པ་ནི་རྣམ་པར་གཡེང་བ་ཡིན་ལ། དེ་ཡང་རྒྱུད་འཁྱུགས་པར་བྱེད་པ་
བྱང་ཆུབ་སེམས་དཔའ་འདི་ལྟར་སངས་རྒྱས་སུ་གྱུར་
ནས་བརྗོད་པ་མེད་པར་ཆོས་སྟོན་པར་གྱུར་ཅིག་ཅེས་སྨོན་ལམ་་་་་
བཏབ་བོ། །དེ་བས་ན་སངས་རྒྱས་དང་འདྲ་བའི་ཕྱིར། རང་སངས་
རྒྱས་ཉིད་ཀྱི་གནས་སྐབས་ན་ཡང་སྨོན་ལམ་ལ་སོགས་པའི་མཐུས།
སྒྲ་མེད་ཀྱང་གང་ཞིག་དོན་གང་ལ་རྣམ་པ་ཇི་ལྟར་ཉན་པར་འདོད་
པ་དེའི་རྣམ་པར་ཤེས་པ་ལ་དོན་དེ་རྣམ་པ་དེ་ཁོ་ན་ལྟར་སྣང་བར་་་་
འགྱུར་བས་སྒྲ་མེད་པར་ཆོས་སྟོན་པ་ཞེས་བྱ་སྟེ། ཆོས་སྟོན་པའི་སྒྲའི་ཡིན་པས།
106



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
དོན་ནི་འདི་ལྟར་བརྗོད་པར་བྱ་བའི་ཆོས་ཉན་པ་པོའི་རྣམ་པར་་་་
ཤེས་པ་ལ་ཤིན་ཏུ་བསྐྲུན་ཅིང་བསྐྱེད་པ་ཞེས་བྱ་བ་འདི་ཡིན་ནོ། །དེ་
ལྟར་ཁྱད་ཞུགས་པ་བརྗོད་ནས་ཁྱད་ཞུགས་པ་རྣམས་ཀྱི་ལམ་ནི་ཁྱད་
པར་དུ་འཕགས་པ་ཁོ་ན་ཡིན་པས་རྣལ་མ་རང་སངས་རྒྱས་ཀྱི་ལམ།
གཟུང་དོན་རྟོག་པ་སྤང་ཕྱིར་དང་། །འཛིན་པ་མི་སྤོང་ཕྱིར་
དང་ནི། །རྟེན་གྱིས་བསེ་རུ་ལྟ་བུའི་ལམ། །ཡང་དག་བསྡུས་
པར་ཤེས་པར་བྱ། །ཞེས་བྱ་བ་གསུངས་ཏེ། རང་སངས་རྒྱས་ཀྱི་
ལམ་ལ་ཇི་སྐད་བཤད་པའི་བདེན་པ་བསྒོམ་པ་ཁོ་ན་དང་། དངོས་
པོ་ཇི་ལྟ་བ་བཞིན་དུ་རྟེན་ཅིང་འབྲེལ་བར་འབྱུང་བ་བསྒོམས་པས་་
ཤེས་བྱའི་སྒྲིབ་པའི་ཕྱོགས་གཅིག་སྤང་བ་ཡང་གཟུང་བ་དང་འཛིན་་
པའི་དོན་གྱི་རྣམ་པར་རྟོག་པ་དག་གོ་རིམ་བཞིན་དུ་སྤངས་པ་དང་་
མ་སྤངས་པ་དང་། རང་སངས་རྒྱས་ཀྱི་ཐེག་པས་བསྡུས་པའི་ཆོས་ཀྱི་
གཞིའི་ཁྱད་པར་གྱིས་ཁྱད་པར་དུ་འཕགས་པ་དང་ལྡན་པའི་ཆོས་་་
རྟོགས་པར་བྱང་ཆུབ་སེམས་དཔས་ཤེས་པར་བྱའི། མངོན་སུམ་མི་
བྱ་བས་རྣམ་པ་ཐམས་ཅད་ཤེས་པར་ནི་མ་ཡིན་ནོ་ཞེས་བྱ་བ་ནི
རང་སངས་རྒྱས་ཀྱི་ལམ་མོ། །ངེས་པར་འབྱེད་པའི་ཆ་དང་མཐུན་པ་
ཐོབ་ན་ཇི་སྐད་བཤད་པའི་ལམ་སྐྱེ་བས་རང་སངས་རྒྱས་ཀྱི་ལམ་གྱི་་
ངེས་པར་འབྱེད་པའི་ཆ་དང་མཐུན་པ། བཏགས་པའི་ཆོས་ཉིད་
མི་འགལ་བར། །སྟོན་པའི་རྣམ་པ་དྲོར་གྱུར་པ། །རྩེ་མོར་གྱུར་
པ་གཟུགས་ལ་སོགས། །འགྲིབ་པ་མེད་ལ་སོགས་པས་ཕྱེ། །མ
107



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནང་སྟོང་ཉིད་ལ་སོགས་པ་ཡིས། །གཟུགས་སོགས་མི་འཛིན་
ཕྱིར་བཟོད་པ། །གཟུགས་སོགས་སྐྱེ་བ་མེད་སོགས་ཀྱི། །རྣམ་
པ་ཅན་ནི་ཆོས་ཀྱི་མཆོག །ཅེས་བྱ་བ་གསུངས་ཏེ། གཟུགས་ལ་
སོགས་པའི་ཆོས་ཀྱི་བརྡ་ལས་བྱུང་བའི་མིང་དུ་བཏགས་པའི་ཆོས་་་
འཇིག་རྟེན་དང་བསྟན་བཅོས་ལ་གྲགས་པ་ཉིད་དང་མི་འགལ་བར་་
རབ་ཏུ་སྟོན་པ་དང་། གཟུགས་ལ་སོགས་པ་ལ་དོན་དམ་པར་འགྲིབ་
པ་དང་འཕེལ་བ་མེད་པ་ལ་སོགས་པའི་དོན་དུ་སློབ་པ་དང་། ངོ་བོ་
ཉིད་ཀྱིས་སྟོང་པ་ཉིད་ཀྱི་ཕྱིར་གཟུགས་ལ་སོགས་པ་ལ་ནང་དང་ཕྱི་་
ལ་སོགས་པ་སྟོང་པ་ཉིད་ཀྱིས་ཡོངས་སུ་མི་འཛིན་པ་དང་། གཟུགས་
ལ་སོགས་པ་སྐྱེ་བ་དང་འགགས་པ་ལ་སོགས་པ་མེད་པ་ཞེས་བྱ་བའི་
རྣམ་པ་རྣམས་ཀྱིས་གོ་རིམ་བཞིན་དུ་བདེན་པ་བཞིའི་དམིགས་པ་ལ་
ངེས་པར་འབྱེད་པའི་ཆ་དང་མཐུན་པ་སྐྱེ་བ་ཡིན་ནོ། །རང་སངས་
རྒྱས་ཀྱི་ལམ་གྱི་མཇུག་ཐོགས་སུ་བྱང་ཆུབ་སེམས་དཔའི་ལམ།
བདེན་དང་བདེན་ལ་བཟོད་པ་དང་། །ཤེས་པའི་སྐད་ཅིག་
རྣམ་བཞི་ཡིས། །ལམ་ཤེས་ཉིད་ལ་མཐོང་བའི་ལམ། །ཕན་
ཡོན་བཅས་པ་འདི་བཤད་དོ། །ཞེས་བྱ་བ་གསུངས་ཏེ། ལམ་ཤེས་
པ་ཉིད་ཀྱི་སྐབས་སུ་བྱང་ཆུབ་སེམས་དཔའི་ཆོས་ཤེས་པའི་བཟོད་པ་
དང་། ཆོས་ཤེས་པ་དང་། རྗེས་སུ་ཤེས་པའི་བཟོད་པ་དང་། རྗེས་སུ་
ཤེས་པ་ཞེས་བྱ་བ་བཟོད་པ་དང་། ཤེས་པའི་སྐད་ཅིག་མ་བཞི་པོ་སོ་
སོར་སྡུག་བསྔལ་ལ་སོགས་པའི་བདེན་པ་དང་འབྲེལ་བ་དག་དང་་་་
108



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལྡན་པ་ཕྱིར་མི་ལྡོག་པ་ལ་སོགས་པ་འདི་དང་སྐྱེ་བ་དྲན་པ་ལ་་
སོགས་པ་གཞན་པའི་ཡོན་ཏན་དག་དང་ལྡན་པ་བསྒོམ་པར་བྱ་བ་་
ནི་མཐོང་བའི་ལམ་ཕན་ཡོན་ཆེན་པོ་ཞེས་བརྗོད་དོ། །རྣམ་པ་ཇི་ལྟ་
བུར་བསྒོམ་པར་བྱ་ཞེ་ན། དེ་བཞིན་ཉིད་དང་སངས་རྒྱས་
དག་༑ །ཕན་ཚུན་བརྟེན་པ་རྟེན་མེད་ཕྱིར། །རྣམ་གྲངས་ཁས་
མི་ལེན་པ་དང་། །ཆེན་པོ་ཚད་མ་མེད་བཅས་དང་། །ཚད་
མེད་པ་དང་མཐའ་མེད་དང་། །དེར་གནས་གཟུགས་ལ་
སོགས་པ་ལ། །སངས་རྒྱས་ཉིད་དུ་ངེས་འཛིན་དང་། བླང་
མེད་དོར་བ་མེད་སོགས་དང་། །བྱམས་ལ་སོགས་དང་སྟོང་
ཉིད་དང་། །སངས་རྒྱས་ཉིད་ནི་འཐོབ་པ་དང་། །རྣམ་པར་
བྱང་ཀུན་ཡོངས་བསྡུས་དང༌། །ཉམ་ང་བ་དང་ནད་ཀུན་
སེལ༑ །མྱ་ངན་འདས་འཛིན་ཞི་ཉིད་དང་། །སངས་རྒྱས་
རྣམས་ཀྱིས་སྲུང་ལ་སོགས། །སྲོག་མི་གཅོད་པ་ལ་སོགས་པ། །
རྣམ་པ་ཀུན་མཁྱེན་ཚུལ་ལ་ནི། །བདག་ཉིད་གནས་ཏེ་སེམས་
ཅན་དག །འགོད་དང་སྦྱིན་པ་ལ་སོགས་པ། །རྫོགས་པའི་
བྱང་ཆུབ་ཏུ་བསྔོ་བ། །ལམ་ཤེས་ཉིད་ཀྱི་སྐད་ཅིག་མ། །ཞེས་བྱ་
བ་གསུངས་ཏེ། དོན་དམ་པའི་ཚུལ་ཉིད་ཀྱིས་དེ་བཞིན་ཉིད་དང༌།
སངས་རྒྱས་དག་ལ་རྟེན་དང་བརྟེན་པའི་དངོས་པོ་མེད་པས་དེའི་་་
ཕྱིར་དེ་དག་ཕན་ཚུན་རྟེན་དང་བརྟེན་པའི་རྣམ་གྲངས་ཀྱིས་གནས་་
པར་ཁས་མི་ལེན་པ་སྡུག་བསྔལ་ལ་ཆོས་ཤེས་པའི་བཟོད་པའི་རྣམ་་་
109



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་དང་། གཟུགས་ལ་སོགས་པའི་ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་
ཆེན་པོ་ཉིད་སྡུག་བསྔལ་ལ་ཆོས་ཤེས་པའི་རྣམ་པ་དང་། དེ་བཞིན་
དུ་དེ་དག་ཚད་མ་མེད་པ་ཉིད་སྡུག་བསྔལ་ལ་རྗེས་སུ་ཤེས་པའི་
བཟོད་པའི་རྣམ་པ་དང་། སྔ་མ་བཞིན་དུ་ནམ་མཁའ་ཚད་མེད་པ་
ཉིད་ཀྱིས་དེ་དག་ཚད་མེད་པ་ཞེས་བྱ་བ་དེ་ལྟ་བུ་ནི་སྡུག་བསྔལ་ལ་་
རྗེས་སུ་ཤེས་པའི་རྣམ་པ་སྟེ་སྡུག་བསྔལ་གྱི་བདེན་པའི་རྣམ་པ་དག་
ཡིན་ནོ། །གཟུགས་ལ་སོགས་པ་ལ་ངོ་བོ་ཉིད་མེད་པ་ཉིད་ཀྱིས་རྟག་
པ་དང་ཆད་པའི་མཐའ་ཉིད་ལ་སོགས་པ་མེད་པ་ཀུན་འབྱུང་ལ་་་་་
ཆོས་ཤེས་པའི་བཟོད་པའི་རྣམ་པ་དང་། ཤེས་རབ་ཀྱི་ཕ་རོལ་ཏུ་
ཕྱིན་པ་ལ་གནས་པ་ནི་ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་གཟུགས་་
ལ་སོགས་པ་ལ་དེ་བཞིན་གཤེགས་པ་ཉིད་དུ་ངེས་པར་འཛིན་པ་་་་་
ཀུན་འབྱུང་ལ་ཆོས་ཤེས་པའི་རྣམ་པ་དང་། དེ་བཞིན་དུ་དེ་ལ་
གནས་པ་ནི་ཆོས་ཐམས་ཅད་ལ་བླང་བ་དང་དོར་བ་མེད་པར
བསྒོམ་པ་ལ་སོགས་པ་ཀུན་འབྱུང་ལ་རྗེས་སུ་ཤེས་པའི་བཟོད་པའི་་་
རྣམ་པ་དང་། ངོ་བོ་ཉིད་མེད་པར་མོས་པ་སྔོན་དུ་འགྲོ་བའི་ཚད་
མེད་པ་བཞི་བསྒོམ་པར་བྱའོ་ཞེས་བྱ་བ་དེ་ལྟ་བུ་ནི་ཀུན་འབྱུང་ལ་་་
རྗེས་སུ་ཤེས་པའི་རྣམ་པ་སྟེ་ཀུན་འབྱུང་བའི་བདེན་པའི་རྣམ་པ་་་་
དག་ཡིན་ནོ། །གཟུགས་ལ་སོགས་པའི་ངོ་བོ་གཉུག་མ་རང་བཞིན་ཁོ་
ནས་སྟོང་པ་ཉིད་འགོག་པ་ལ་ཆོས་ཤེས་པའི་བཟོད་པའི་རྣམ་པ་
དང་། ཆོས་ཀྱི་དབྱིངས་དང་མཉམ་པའི་དགེ་བའི་རྩ་བ་རྣམས་ཀྱི་
110



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཞའབྲས་བུ་དེ་བཞིན་གཤེགས་པ་ཉིད་འཐོབ་པ་འགོག་པ་ལ་ཆོས་ཤེས་
པའི་རྣམ་པ་དང་།ཤེས་རབ་ཀྱི་ཕ་རོལ་ཏུ་ཕྱིན་པར་གཉེན་པོ་
རྣམས་རྣམ་པ་ཐམས་ཅད་དུ་བསྡུས་པ་འགོག་པ་ལ་རྗེས་སུ་ཤེས་་་་
པའི་བཟོད་པའི་རྣམ་པ་དང་། དེ་ཉིད་ཀྱིས་ཕྱི་དང་ནང་གི་འཚེ་བ་
རབ་ཏུ་ཞི་བ་ཞེས་བྱ་བ་དེ་ལྟ་བུ་ནི་འགོག་པ་ལ་རྗེས་སུ་ཤེས་པའི་་་་
རྣམ་པ་སྟེ་འགོག་པའི་བདེན་པའི་རྣམ་པ་དག་ཡིན་ནོ། །ངོ་བོ་ཉིད་
མེད་པ་བསྒོམ་པ་ཁོ་ནས་གཟུགས་ལ་སོགས་པ་དང་། མྱ་ངན་ལས་
འདས་པ་ལ་མངོན་པར་ཞེན་པ་ཞི་བ་ལམ་ལ་ཆོས་ཤེས་པའི་བཟོད་
པའི་རྣམ་པ་དང་། ཤེས་རབ་དང་ཐབས་ལ་མཁས་པ་ལ་ཞུགས་པ་
ལ་སངས་རྒྱས་རྣམས་ཀྱིས་བསྲུང་བ་དང་བསྐྱབ་པ་དང་སྦ་བ་དག་་་
མཛད་པ་ལམ་ལ་ཆོས་ཤེས་པའི་རྣམ་པ་དང་། སངས་རྒྱས་ཉིད་
མངོན་པར་འདོད་པས་བདག་ཉིད་སྲོག་གཅོད་པ་སྤང་བ་ལ་སོགས་་
པ་རྣམ་པ་ཐམས་ཅད་མཁྱེན་པ་ཉིད་ལ་གནས་ནས་དེ་ཉིད་ལ
གཞན་དག་འགོད་པ་ལམ་ལ་རྗེས་སུ་ཤེས་པའི་བཟོད་པའི་རྣམ་པ་་་པ
དང་༑ སྦྱིན་པ་ལ་སོགས་པ་མི་ཟད་པར་བྱེད་འདོད་པས་ཡང་
ཡང་དག་
པ་རྫོགས་པའི་བྱང་ཆུབ་ཏུ་བསྔོ་བར་བྱའོ་ཞེས་བྱ་བ་དེ་ལྟ་བུ་ནི་
ལམ་ལ་རྗེས་སུ་ཤེས་པའི་རྣམ་པ་སྟེ་ལམ་གྱི་བདེན་པའི་རྣམ་པ་དག་
ཡིན་ཏེ། དེ་ལྟ་བུ་ནི་ལམ་ཤེས་པ་ཉིད་ཀྱི་སྐད་ཅིག་མ་དག་ཡིན་ནོ། །
མཐོང་བའི་ལམ་དེའི་ངེས་པར་འབྱེད་པའི་ཆ་དང་མཐུན་པ་ནི་རྣམ་
པ་ཐམས་ཅད་མཁྱེན་པར་བཤད་པར་ཤེས་པར་བྱའོ། །ཁ་ཅིག་ནི་མ
111



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འདིར་བདེན་དང་བདེན་ལ་བཟོད་པ་དང་སོགས་ཀྱི་ཚིག་ལེའུར་་་་
བྱས་པའི་དོན་ཉེ་བར་མཚོན་པ་ལྷུར་ལེན་པའི་གཞུང་གིས་རྣམ་པའི་
དོན་མ་བཤད་པར་མཐོང་བའི་ལམ་གྱི་སྐད་ཅིག་མ་བཅུ་དྲུག་ཉེ་་་་
བར་མཚོན་པ་ཉི་ཚེ་མཛད་པར་ཟད་དེ། །དམིགས་པ་དང་ནི་རྣམ་
པ་དང་ལ་སོགས་པ་བཤད་པ་དང་གཟུགས་རྟག་མ་ཡིན་མི་རྟག་་་་་
མིན་སོགས་མ་བཤད་པའི་ངེས་པར་འབྱེད་པའི་ཆ་དང་མཐུན་པ་ལ་
སོགས་པའི་དོན་གྱི་ཚིག་ལེ་འུར་བྱས་པ་རྣམས་སུའང་དེ་བཞིན་དུ་་་
བལྟ་བར་བྱའོ་ཞེས་ཟེར་རོ། །གཞན་དག་ན་རེ། དེ་ལྟར་འདོད་པ་དེ་
དག་གིས་ནི་རིམ་གྱིས་བསླབ་ཅིང་སྒོམ་པའི་རིམ་པ་ལ་སོགས་པ་མ་་
བསྟན་པའི་ཕྱིར་སེམས་བསྐྱེད་པ་ལ་སོགས་པའི་དེའི་རབ་ཀྱི་མཐར་་
སངས་རྒྱས་ཉིད་བསྒྲུབས་པའི་མངོན་པར་རྟོགས་པའི་རིམ་པ་ཅུང་་་
ཟད་ཀྱང་མ་བསྟན་ཏོ། །ཉེས་པ་གཞན་ཡང་། དམིགས་པ་དང་ནི་
རྣམ་པ་དང་། །ཞེས་བྱ་བ་ལ་སོགས་པའི་ཚིགས་སུ་བཅད་པའི་དོན་
ཀྱང་ཇི་ལྟར་དྲངས་ཏེ། དྲོ་བ་ལ་སོགས་པའི་དམིགས་པ་དང་རྣམ་
པའི་ཁྱད་པར་ཉན་ཐོས་རྣམས་ལས་ཁྱད་ཞུགས་པ་བསྟན་པ་དེ་ཡང་
ཕྱོགས་འདི་ལ་མེད་པར་འགྱུར་རོ་ཞེས་ཟེར་རོ། །འདོད་ཆགས་ལ་།
སོགས་པའི་ཉོན་མོངས་པའི་ཚོགས་ཀྱི་རྩ་བ་ནི་དངོས་པོ་ལ་མངོན་་་་
པར་ཞེན་པ་ཡིན་ལ། དེ་དང་འགལ་བ་ཡང་བདག་མེད་པ་གོམས་པ་
ཡིན་ཏེ། དེ་བས་ན་དེ་མེད་པར་སྡུག་བསྔལ་ལ་ཆོས་ཤེས་པ་ལ་
སོགས་པར་ཇི་ལྟར་འགྱུར་ཞེ་ན། དེ་ནི་མ་ཡིན་ཏེ། གང་གི་ཕྱིར་ཇི་
112



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
སྐད་དུ་བཤད་པའི་ཚུལ་གྱིས་བདག་མེད་པ་སྟོན་པ་ལྷུར་བྱེད་པ་་་་༌་
རྣམ་པ་བཅུ་དྲུག་པོ་འདི་དག་ཐམས་ཅད་གདུལ་བྱའི་སྐྱེ་བོ་ཉེ་བ་ལ་
ཕན་པར་བསྐྱེད་པ་བཞེད་པ་ཉིད་ཀྱིས་དེ་ལྟར་ཇི་སྐད་དུ་གསུངས་་
པའི་ཚུལ་རྣམ་པ་སྣ་ཚོགས་ཀྱིས་བསྟན་པ་ཡིན་དུ་ཟིན་ཀྱང་ཡང་་
དག་པར་གོམས་པར་གྱུར་པ་ན་རྟེན་ཅིང་འབྲེལ་བར་འབྱུང་བའི་་
ཆོས་ཉིད་ཀྱིས་མཐོང་བའི་ལམ་བསྐྱེད་པར་འགྱུར་བ་ཡིན་ནོ་ཞེས་་་
ངེས་པར་བྱ་སྟེ་གཞན་དག་ལ་ཡང་དེ་བཞིན་དུ་ཤེས་པར་བྱའོ་ཞེས་་
རྒྱན་སྣང་ལས་བཤད་དོ། །མཐོང་བའི་ལམ་གྱི་མཇུག་ཐོགས་སུ་སྒོམ་
པའི་ལམ་བརྗོད་པར་བྱ་བ་ཡིན་པ་ལས། བརྗོད་པར་བྱ་བ་ཉུང་བ་
ཉིད་དང་གདུལ་བྱ་འབྲས་བུ་སྟེ་སྒོམ་པའི་ལམ་ལ་མོས་པ་ཡིད་ལ་་་་
བྱེད་པ་ལ་སོགས་པས་གཞོལ་བ་ཉིད་དུ་ཞུགས་པའི་ཕྱིར་རེ་ཞིག་་་་་
དེའི་བྱེད་པ། ཀུན་ནས་ཞི་དང་ཐམས་ཅད་ལ། །འདུད་དང་
ཉོན་མོངས་ལས་རྒྱལ་དང་། །གནོད་པས་བརྫི་བ་མེད་ཉིད་
དང་༑ །བྱང་ཆུབ་དང་ནི་རྟེན་མཆོད་ཉིད། །ཅེས་བྱ་བ་གསུངས་
ཏེ༑ རྣམ་པ་ཐམས་ཅད་དུ་སེམས་ལ་རང་དབང་ཉིད་བྱེད་པ་དང་།
དགེ་བའི་བཤེས་གཉེན་ལ་སོགས་པ་སྐྱེ་བོ་ཐམས་ཅད་ལ་འདུད་པ་་་
དང་། འདོད་ཆགས་ལ་སོགས་པ་ཟིལ་གྱིས་གནོན་པ་དང་། ཕ་རོལ་
གྱིས་བྱས་པའི་གནོད་པ་རྗེས་སུ་བསྒྲུབ་པའི་ཡུལ་མ་ཡིན་པ་ཉིད་་་་་་
དང་༑ ཡང་དག་པར་རྫོགས་པའི་བྱང་ཆུབ་སྒྲུབ་པ་དང་། རྟེན་གྱི་
ཡུལ་མཆོད་པར་བྱ་བ་ཉིད་དུ་བྱེད་པ་ཞེས་བྱ་བ་བྱེད་པ་རྣམ་པ་་་་་ལ
113



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དྲུག་ཡིན་ནོ། །བྱེད་པའི་འོག་ཏུ་སྒོམ་པའི་ལམ་སྟེ། དེ་ཡང་ཟག་པ་
དང་བཅས་པ་དང་། ཟག་པ་མེད་པའི་བྱེ་བྲག་གིས་རྣམ་པ་གཉིས་
སོ༑ །དེའི་ཕྱིར་སྒོམ་པའི་ལམ་ཟག་པ་དང་བཅས་པ་དག་པ་འཇིག་
རྟེན་པའི་གནས་སྐབས་མོས་པ་དང༌། བསྔོ་བ་དང་། རྗེས་སུ་ཡི་རང་
བ་ཡིད་ལ་བྱེད་པ་ཞེས་བྱ་བ་རྣམས་ཀྱི་ནང་ནས་སྒོམ་པའི་ལམ་དང་
པོ་མོས་པ་ཡིད་ལ་བྱེད་པ་ཞེས་བྱ་བ། མོས་པར་རང་གི་དོན་དང་
ནི། །རང་གཞན་དོན་དང་གཞན་དོན་དང་། །རྣམ་གསུམ་
ཤེས་བྱ་དེ་ཡང་ནི། །ཆུང་དང་འབྲིང་དང་ཆེན་པོ་སྟེ། །སོ་
སོར་རྣམ་པ་གསུམ་དུ་འདོད། །ཆུང་ངུའི་ཆུང་སོགས་དབྱེ་བ་
ཡིས། །དེ་ཡང་རྣམ་གསུམ་དེ་ལྟར་ན། །རྣམ་པ་ཉི་ཤུ་བདུན་
དུ་འདོད། །ཅེས་བྱ་བ་གསུངས་ཏེ། མོས་པའི་ཡུལ་ནི་སེམས་བསྐྱེད་
ལ་སོགས་པའོ། །རྒྱུ་ནི་དྲི་མ་མེད་པའི་ལུང་དང་རིགས་པའོ། །ངོ་བོ་
ནི་ངེས་པར་བྱས་པའི་དངོས་པོ་ལ་དེ་ཁོ་ན་ལྟར་འཛིན་པའོ། །རྣམ་
པར་དབྱེ་བ་ནི། རང་དང་གཉིས་ཀ་དང་གཞན་གྱི་དོན་ལ་དམིགས་
པ་ཉིད་ཇི་ལྟར་མོས་པ་བཞིན་མཐོང་བའི་ཆོས་སུ་མ་ཆགས་པ་ལ་་་་
སོགས་པའི་དགེ་བའི་ཆོས་ཀྱི་རྟེན་ཡིན་ན་ཡང་སྒོམ་པའི་ལམ་གྱི་་་་་
དབང་དུ་བྱས་པ་ལས་གོམས་པའི་གནས་སྐབས་ལས་འབྱུང་བས་་་་་
དང་པོར་མངོན་དུ་མི་བྱེད་པའི་ངོ་བོ་ཡང་རྣམ་པ་གསུམ་མོ། །དེ་
དག་ཀྱང་རེ་རེ་ཞིང་ཆུང་ངུ་ལ་སོགས་པའི་བྱེ་བྲག་གིས་རྣམ་པ་་་་
གསུམ་ཡིན་ལ། དེ་ཡང་སོ་སོར་ཆུང་ངུའི་ཆུང་ངུ་ལ་སོགས་པའི་དབྱེ་བ
114



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བས་རྣམ་པ་གསུམ་ཡིན་ཏེ། དེ་ལྟར་ན་དགུ་ཚན་གསུམ་གྱིས་མོས་པ་
རྣམ་པ་ཉི་ཤུ་རྩ་བདུན་ནོ། །དེ་སྒོམ་པའི་བྱང་ཆུབ་སེམས་དཔའ་སྤྲོ་
།
བ་བསྐྱེད་པའི་ཕྱིར། དེ་ལྟར་མོས་པ་ལ་སངས་རྒྱས་ལ་སོགས་པས་
བསྟོད་པ་ལ་སོགས་པ་མཛད་དོ། །ཞེས་བསྟོད་པ་དང་བཀུར་བ་དང་
བསྔགས་པ། ཤེས་རབ་ཕ་རོལ་ཕྱིན་པ་ལ། །མོས་པའི་གནས་
སྐབས་རྣམས་ལ་ནི། །དགུ་ཚན་གསུམ་གྱིས་བསྟོད་པ་དང་། །
བཀུར་བ་དང་ནི་བསྔགས་པར་འདོད། །ཅེས་བྱ་བ་གསུངས་ཏེ།
ཇི་ལྟར་མོས་པ་བཞིན་མཐོང་བའི་ཆོས་ཀྱི་མཚན་ཉིད་ཀྱིས་ཤེས་རབ་
ཀྱི་ཕ་རོལ་ཏུ་ཕྱིན་པ་ལ་ཞུགས་པའི་མོས་པ་ཡིད་ལ་བྱེད་པ་དང་པོ་་
དང་གཉིས་པ་དང་གསུམ་པ་སྟེ། གནས་སྐབས་དགུ་དག་ཏུ་སོ་སོར་སྟེ
རྣམ་པ་དགུས་གོ་རིམ་བཞིན་དུ་གོང་ནས་གོང་དུ་མངོན་པར་དགའ་
བར་བྱེད་ཅིང་བསྟོད་པ་དང་། བཀུར་བ་དང་བསྔགས་པར་འདོད་
པ་དེ་དེས་ན་བསྟོད་པ་ལ་སོགས་པ་འདི་དག་ནི་དོན་ཡང་དག་པ་
ཇི་ལྟ་བ་བཞིན་རྟོགས་པའི་མཚན་ཉིད་ཅན་ཡིན་གྱི། གཅམ་བུའི་ངོ་
བོ་ནི་མ་ཡིན་ནོ། །དེ་ལྟར་མོས་པ་ལ་བསྔོ་བ་འབྱུང་བས་གཉིས་པ་
བསྔོ་བ་ཡིད་ལ་བྱེད་པ་ཞེས་བྱ་བ། ཡོངས་སུ་བསྔོ་བ་ཁྱད་པར་
ཅན༑ །དེ་ཡི་བྱེད་པ་མཆོག་ཡིན་ནོ། །དེ་ནི་དམིགས་མེད་རྣམ་
པ་ཅན། །ཕྱིན་ཅི་མ་ལོག་མཚན་ཉིད་དོ། །དབེན་དང་སངས་
རྒྱས་བསོད་ནམས་ཚོགས། །རང་བཞིན་དྲན་པའི་སྤྱོད་ཡུལ་
ཅན། །ཐབས་བཅས་མཚན་མ་མེད་པ་དང་། །སངས་རྒྱས་
༑
115



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྗེས་སུ་ཡི་རང་དང་། །ཁམས་གསུམ་གཏོགས་པ་མ་ཡིན་
དང་། །ཆུང་དང་འབྲིང་དང་ཆེན་པོ་ཡི། །བསྔོ་བ་གཞན་ནི་
རྣམ་གསུམ་པོ། །བསོད་ནམས་ཆེ་འབྱུང་བདག་ཉིད་དོ། །ཞེས་
བྱ་བ་གསུངས་ཏེ། ཇི་སྐད་བཤད་པའི་མོས་པ་བདག་མེད་པ་ལ་ལྷག་
པར་མོས་པ་དང་སེམས་ཅན་ཐམས་ཅད་ཀྱི་དོན་བྱེད་པས་ཁྱད་པར་
ཅན་དང་། དམིགས་པ་མེད་པས་མི་དམིགས་པ་དང་། བདག་ཏུ་ལྟ་
བ་ལ་སོགས་པ་སྤངས་པས་ཕྱིན་ཅི་མ་ལོག་པ་དང་། གཟུང་བ་ལ་
སོགས་པ་མེད་པས་དབེན་པ་དང་། དེ་བཞིན་གཤེགས་པའི་དགེ་
བའི་རྩ་བའི་ཚོགས་ཀྱི་རང་བཞིན་དྲན་པ་དང༌། སེམས་མ་ཞུམ་པ་
ལ་སོགས་པ་དང་ལྡན་པས་ཐབས་ལ་མཁས་པ་དང་བཅས་པ་དང་།
སྦྱིན་སོགས་ལ་མཚན་མར་མི་འཛིན་པས་མཚན་མ་མེད་པ་དང་།
སངས་རྒྱས་དགྱེས་པའི་ལམ་ཡིན་པས་སངས་རྒྱས་ཀྱིས་གནང་བ་་་་
དང་༑ དེར་ཞེན་པ་མེད་པས་ཁམས་གསུམ་པར་མ་གཏོགས་པ་དང་།
ཆུང་ངུ་དང་། འབྲིང་དང་། ཆེན་པོ་སྟེ་ཐམས་ཅད་ལས་མཆོག་ཏུ་
གྱུར་པའི་བསོད་ནམས་ཆེན་པོ་འབྱུང་བ་ཞེས་བྱ་བ་དེ་ལྟར་མིང་དུ་་
བཏགས་པའི་ཡིད་ལ་བྱེད་པ་གོ་རིམ་བཞིན་དུ་བླ་ན་མེད་པའི་བྱང་་
ཆུབ་དང་། ཚུལ་ཁྲིམས་ལ་སོགས་པ་ཟག་པ་མེད་པའི་ཕུང་པོ་དང༌།
བསྔོ་བར་བྱེད་པའི་སེམས་དང་། བདག་ལ་སོགས་པ་དང་ལྡན་པའི་
དངོས་པོ་དང་། དུས་གསུམ་གྱི་སངས་རྒྱས་ཀྱི་དགེ་བ་དང་། སྦྱིན་པ་
ལ་སོགས་པ་དང་། མཚན་མ་དང་། ལམ་ཐམས་ཅད་དང་། འདོད་པ་ལ
116



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལལ་སོགས་པའི་ཁམས་དང་། དགེ་བ་བཅུ་ལ་སོགས་པའི་ལས་ཀྱི་ལམ་
དང་༑ རྒྱུན་དུ་ཞུགས་པ་ལ་སོགས་པ་དང་། བླ་ན་མེད་པའི་བྱང་ཆུབ་
ལ་གནས་པ་རྣམས་མི་དམིགས་པ་ལ་དམིགསཔ། ཐེག་པ་གསུམ་
གྱིས་གདུལ་བར་བྱ་བའི་སེམས་ཅན་ལ་ལེམ་ཉེ་བར་སྟོན་པའི་རྒྱུའི་
ངོ་བོ་བྱེད་པ་དང་ལྡན་པ་རྣམས་ཀྱིས་སེམས་ཅན་ཐམས་ཅད་ཀྱི་་་་་
དོན་དུ་མི་ཟད་པར་བྱ་བའི་ཕྱིར། བླ་ན་མེད་པ་ཡང་དག་པར་
རྫོགས་པའི་བྱང་ཆུབ་སྔོ་བ་རྣམ་པ་བཅུ་གཉིས་བྱེད་དོ། །དེ་ལྟར་
ལེགས་པར་བསྔོས་པའི་དངོས་པོ་མངོན་པར་སྤེལ་བར་བྱ་བ་ཡིན་་་་
པས༑ གསུམ་པ་རྗེས་སུ་ཡི་རང་བ་ཡིད་ལ་བྱེད་པ་ཞེས་བྱ་བ། ཐབས་
དང་མི་དམིགས་པ་དག་གིས། དགེ་བའི་རྩ་ལ་ཡི་རང་བ། །
རྗེས་སུ་ཡི་རང་ཡིད་བྱེད་པ། །སྒོམ་པ་ཡིན་པར་འདིར་
བརྗོད་དོ། །ཞེས་བྱ་བ་གསུངས་ཏེ། རབ་ཏུ་དགའ་བའི་སེམས་ཀྱིས་
ཀུན་རྫོབ་ཏུ་ཐབས་ཀྱིས་དགེ་བའི་རྩ་བ་རྣམས་དམིགས་ནས་དོན་་་
དམ་པར་མི་དམིགས་པ་ཉིད་ཀྱིས་རྗེས་སུ་ཡི་རང་བར་བྱ་བ་དག་་་་
ཡིན་ནོ། །དེ་ལ་བསྡུས་པའི་དོན་ནི། མོས་པ་ཡིད་ལ་བྱེད་པས་ནི་
འབྱུང་ཁུངས་དག་ནས་གསེར་གྱི་གར་བུ་བཞིན་དུ་བསོད་ནམས་་་་
མངོན་པར་འདུ་བྱེད་དོ། །བསྔོ་བ་ཡིད་ལ་བྱེད་པས་ནི་དེ་གསེར་
མགར་གྱིས་རྒྱན་བཞིན་དུ་ཡང་དག་པར་རྫོགས་པའི་བྱང་ཆུབ་ཀྱི་་་
ཡན་ལག་ཏུ་བྱེད་དོ། །རྗེས་སུ་ཡི་རང་བ་ཡིད་ལ་བྱེད་པས་ནི་རང་
དགང་གཞན་གྱི་བསོད་ནམས་བྱས་པ་མཉམ་པ་ཉིད་འཐོབ་པོ་ཞེས་་ར
117



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བྱ་བ་འདི་ཡིན་ནོ། །ཟག་པ་དང་བཅས་པའི་འོག་ཏུ་ཟག་པ་མེད་
པའི་སྒོམ་པའི་ལམ་སྟེ། དེ་ཡང་རྣམ་པ་གཉིས་སོ། །དེའི་ཕྱིར་དང་པོ་
མངོན་པར་སྒྲུབ་པའི་མཚན་ཉིད་ཀྱི་སྒོམ་པའི་ལམ། དེ་ཡི་ངོ་བོ་
ཉིད་མཆོག་ཉིད། །ཀུན་ལ་མངོན་པར་འདུ་མི་བྱེད། །ཆོས་
རྣམས་དམིགས་སུ་མེད་པར་ནི། །གཏོད་པར་བྱེད་པ་དོན་
ཆེན་ཉིད། །ཅེས་བྱ་བ་གསུངས་ཏེ། གཟུགས་ལ་སོགས་པ་ཕྱིན་ཅི་མ་
ལོག་པར་མཐོང་བ་ནི་ངོ་བོ་ཉིད་དོ། །གཞན་གྱིས་སངས་རྒྱས་ཉིད་
མི་འཐོབ་པ་ནི་མཆོག་ཉིད་དོ། །ཆོས་ཐམས་ཅད་ཀྱི་ཁྱད་པར་སྐྱེ་བ་
མེད་པར་རྟོགས་པར་སྦྱོར་བ་ནི་ཀུན་ལ་མངོན་པར་འདུ་མི་བྱེད་་་་་
པའོ༑ །དེ་ལྟ་བུའི་ངོ་བོ་ཉིད་ལ་སོགས་པ་དང་ལྡན་པའི་ལམ་གྱི་ཆོས་
རྣམས་མི་དམིགས་པ་ཉིད་རྣལ་འབྱོར་པའི་རྒྱུད་ལ་བསྐྱེད་པ་ནི་་་་་
གཏོད་པར་བྱེད་པའོ། །དོན་ཆེན་པོ་སངས་རྒྱས་ཉིད་དུ་བྱེད་པའི་
ཕྱིར་དོན་ཆེན་པོ་ཉིད་དོ། །དེའི་འོག་ཏུ་གང་ཞིག་ཡོངས་སུ་བཟུང་
བ་དང་པོར་བས་འཐོབ་པར་འགྱུར་བ་འདིའི་སྐྱེ་བ་དང་མི་སྐྱེ་བའི་་
རྒྱུ་གང་ཞིག་ཡིན་སྙམ་པའི་ཐེ་ཚོམ་བསལ་བའི་སྒོ་ནས་གཉིས་པ་་་་་
ཤིན་ཏུ་རྣམ་པར་དག་པའི་མཚན་ཉིད། སངས་རྒྱས་བསྟེན་དང་
སྦྱིན་སོགས་དང་། །ཐབས་ལ་མཁས་པ་གང་ཡིན་པ། །འདི་ལ་
མོས་པའི་རྒྱུ་དག་ཡིན། །ཆོས་ཀྱིས་ཕོངས་པའི་རྒྱུ་དག་ནི། །
བདུད་ཀྱི་ཐིབས་ཀྱིས་ནོན་པ་དང་། །ཟབ་མོའི་ཆོས་ལ་མ་
མོས་དང་། །ཕུང་པོ་ལ་སོགས་མངོན་ཞེན་དང༌། །སྡིག་པའི་
118



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཚོས་གྲོགས་པོས་ཡོངས་ཟིན་པའོ། །ཞེས་བྱ་བ་གསུངས་ཏེ། སངས་
རྒྱས་མཉེས་པར་བྱེད་པ་དང་། སྦྱིན་པ་ལ་སོགས་པའི་ཕ་རོལ་ཏུ་
ཕྱིན་པ་རྫོགས་པར་བྱེད་པ་དང་། ཞི་གནས་ལ་མཁས་པ་ཞེས་བྱ་བ་
ནི་སྐྱེ་བའི་རྒྱུ་དག་ཡིན་ནོ། །བདུད་ཀྱིས་གནོད་པ་བྱས་པ་དང་།
ཟབ་མོ་ལ་མ་མོས་པ་དང༌། དངོས་པོར་འཛིན་པ་དང་། མི་དགེ་བའི་
གྲོགས་པོ་དང་འགྲོགས་པ་ཞེས་བྱ་བ་ནི་མི་སྐྱེ་བའི་རྒྱུ་དག་ཡིན་ནོ། །
དེ་ལྟར་འཐོབ་པ་དང་མི་འཐོབ་པའི་རྒྱུ་དག་བཤད་ནས། སྐབས་སུ་
བབ་པའི་རྣམ་པར་དག་པ་སྤྱིར། འབྲས་བུ་དག་པ་གཟུགས་ལ་
སོགས༑ །དག་པ་ཉིད་དེ་གང་གི་ཕྱིར། །དེ་གཉིས་ཐ་དད་མ་
ཡིན་ཅིང་། །བཅད་དུ་མེད་པས་དག་པར་བརྗོད། །ཅེས་བྱ་བ་
གསུང་ཏེ། ཉོན་ཐོས་ལ་སོགས་པ་འཕགས་པའི་གང་ཟག་གི་དགེ་
སྦྱོང་གི་ཚུལ་གྱི་འབྲས་བུ་གང་ཡིན་པ་དེའི་མི་མཐུན་པའི་ཕྱོགས་་་
ཐམས་ཅད་དང་བྲལ་བ་ཉིད་ཀྱིས་རྣམ་པར་དག་པ་གང་ཡིན་པ་དེ་་
ཉིད། གཟུང་འཛིན་མི་དམིགས་པས་གཟུགས་ལ་སོགས་པ་རྣམ་པར་
དག་པ་ཡིན་ཏེ། འབྲས་བུ་དང་གཟུགས་ལ་སོགས་པ་རྣམ་པར་དག་
པ་ནི་གཟུགས་ལ་སོགས་པ་ལ་བདག་ཏུ་མངོན་པར་ཞེན་པ་ལ
སོགས་པ་དང་བྲལ་བས་རབ་ཏུ་ཕྱེ་བ་ཉིད་ཀྱིས་གང་གི་ཕྱིར་དེ་དག་
གིས་རྣམ་པར་དག་པ་ཐ་མི་དད་ཅིང་བཅད་དུ་མེད་པ་ཉིད་དེ།
ཁྱད་པར་གྱི་སྒོ་ནས་ཐ་དད་པར་བརྗོད་པའི་རྒྱུ་འབྲས་བུ་དང་་་
གཟུགས་ལ་སོགས་པའི་རང་དང་སྤྱིའི་མཚན་ཉིད་ཀྱང་ཐ་དད་པ་བ
་
119



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཉིད་མ་ཡིན་པ་དེའི་ཕྱིར་དེ་ལྟར་རྣམ་པར་དག་པར་བརྗོད་དོ། །
རྣམ་པར་དག་པ་སྤྱིར་བརྗོད་ནས་ད་ནི་ཁྱད་པར་དུ། ཉོན་མོངས་
ཤེས་བྱ་ལམ་གསུམ་གྱི། །ཉམས་ཕྱིར་སློབ་མ་བསེ་རུ་དང་། །
རྒྱལ་སྲས་རྣམས་ཀྱི་དག་པ་སྟེ། །སངས་རྒྱས་རྣམ་ཀུན་ཤིན་
ཏུ་བ། །ཞེས་བྱ་བ་གསུངས་ཏེ། འདོད་ཆགས་ལ་སོགས་པའི་ཉོན་
མོངས་པ་དང་། དེ་དང་ཤེས་བྱའི་སྒྲིབ་པའི་ཕྱོགས་གཅིག་པོ་གཟུང་
བའི་དོན་གྱི་རྣམ་པར་རྟོག་པ་དང་། ཐེག་པ་གསུམ་གྱི་ལམ་གྱི་སྒྲིབ་
པ་གསུམ་སྤངས་པའི་ཕྱིར་གོ་རིམ་བཞིན་དུ་ཉན་ཐོས་དང༌། རང་
སངས་རྒྱས་དང་། བྱང་ཆུབ་སེམས་དཔའ་རྣམས་ཀྱི་དག་པ་ཡིན་ནོ།།
ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་པ་རྣམ་
པ་ཐམས་ཅད་དུ་སྤངས་པའི་ཕྱིར་ཤིན་ཏུ་རྣམ་པར་དག་པ་ཆོས་ཀྱི་
དབྱིངས་ལས་བྱུང་བ་ཉིད་ནི་བླ་ན་མེད་པའི་སངས་རྒྱས་ཡིན་པར་་་
འདོད་དོ། །ལམ་ཤེས་པ་ཉིད་ཀྱི་སྐབས་སུ་རྣམ་པར་དག་པ་སྨོས་
པའི་ཞར་ལ་སངས་རྒྱས་དང་ཉན་ཐོས་ལ་སོགས་པའི་རྣམ་པར་དག་
པ་གོ་རིམ་བཞིན་དུ། ཤིན་ཏུ་བ་དང་གཅིག་ཤོས་སུ་བཤད་པ་དེ་ཇི་
ལྟ་བུ་ཡིན་ཅེ་ན། ས་དགུ་ལ་ནི་ཆེན་པོ་ཡི། །ཆེན་པོ་ལ་སོགས་
དྲི་མ་ཡི། །གཉེན་པོ་ཆུང་ངུའི་ཆུང་ངུ་ལ། །སོགས་པའི་ལམ་
ནི་དག་པ་ཡིན། །ཅེས་བྱ་བ་གསུངས་ཏེ། འདོད་པའི་ཁམས་དང་།
བསམ་གཏན་བཞི་དང་། གཟུགས་མེད་པའི་སྙོམས་པར་འཇུག་པ་
བཞི་དག་སྟེ། ས་དགུ་ལ་མི་མཐུན་པའི་ཕྱོགས་ཆེན་པོའི་ཆེན་པོ་ལ
120



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པསོགས་པ་རྣམ་པ་དགུའི་གཉེན་པོའི་ངོ་བོ་གོ་རིམ་བཞིན་དུ་ལམ་་
ཆུང་ངུའི་ཆུང་ངུ་ལ་སོགས་པ་རྣམ་པ་དགུ་རྣམ་པ་ཐམས་ཅད་དང༌།
གཅིག་ཤོས་སུ་རྣམ་པར་དག་པའི་རྒྱུ་ཡིན་པའི་ཕྱིར་རྣམ་པར་དག་་་
པ་ཤིན་ཏུ་བ་དང་གཅིག་ཤོས་ཞེས་བྱའོ། །ཇི་ལྟར་ཤིན་ཏུ་བ་ཡིན་ཅེ་
ན༑ དེ་ལ་ཀླན་ཀ་སྤངས་པ་ཡིས། །ལམ་ནི་འཇལ་དང་གཞལ་
བྱ་དག །མཉམ་པ་ཉིད་ཀྱིས་ཁམས་གསུམ་གྱི། །གཉེན་པོ་
ཉིད་དུ་འདོད་པ་ཡིན། །ཅེས་བྱ་བ་གསུངས་ཏེ། དེ་ལ་གཉེན་པོ་
ནི་ཆེན་པོའི་ཆེན་པོ་ལ་སོགས་པ་མི་མཐུན་པའི་ཕྱོགས་ནི་ཆུང་ངུའི་
ཆུང་ངུ་ལ་སོགས་པར་རིགས་སོ་ཞེས་བྱ་བའི་ཀླན་ཀ །གོས་ལ་སོགས་
པའི་དྲི་མ་ཕྲ་མོ་བསལ་བ་ལ་བཙོ་བླག་མཁན་ཆེ་ཐང་དུ་འབད་པའི་
དཔེས་སྤངས་པའི་སྒོ་ནས་སྒོམ་པའི་ལམ་ཤིན་ཏུ་བ་ཇི་སྐད་དུ་
བསྟན་པ་དེ། ཁམས་གསུམ་པའི་རྣམ་པ་ཅན་གྱི་ཤེས་པ་དང་ཤེས་བྱ་
དག་མི་དམིགས་པ་ཉིད་ཀྱིས་མཉམ་པ་ཉིད་གང་ཡིན་པ་དེ་ཉིད་་
མཐའ་དག་གི་གཉེན་པོའི་ངོ་བོ་ཉིད་ཡིན་པའི་ཕྱིར། སངས་རྒྱས་ཀྱི་
རྣམ་པར་དག་པ་ཤིན་ཏུ་བ་ཡིན་པ་རྣམ་པར་བཞག་གོ། །ཤེས་རབ་
ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་་་
པར་རྟོགས་པའི་རྒྱན་ཅེས་བྱ་བ་ལས་སྐབས་གཉིས་པའི་
འགྲེལ་པའོ།། 
།།
གཞི་ཐམས་ཅད་ཡོངས་སུ་ཤེས་པ་མེད་པར་ལམ་ལེགས་པར་་་
121



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡོངས་སུ་ཤེས་པ་མེད་པས་ཐམས་ཅད་ཤེས་པ་ཉིད། ཚུ་རོལ་ཕ་
རོལ་མཐའ་ལ་མིན། །དེ་དག་བར་ན་མི་གནས་པ། །དུས་
རྣམས་མཉམ་པ་ཉིད་ཤེས་ཕྱིར། །ཤེས་རབ་ཕ་རོལ་ཕྱིན་པར་
འདོད༑ །ཅེས་བྱ་བ་གསུངས་ཏེ། དུས་གསུམ་པའི་གཟུགས་ལ་
སོགས་པའི་ཆོས་རྣམས་རྟེན་ཅིང་འབྲེལ་བར་འབྱུང་བའི་ཕྱིར་སྐྱེ་བ་་
མེད་པའི་རྣམ་པ་མཉམ་པ་ཉིད་དུ་རྟོགས་པས། སངས་རྒྱས་དང་
བྱང་ཆུབ་སེམས་དཔའ་རྣམས་ལ་ཉེ་བར་གྱུར་པར་འདོད་པའི་ཤེས་་
རབ་ཀྱི་ཕ་རོལ་ཏུ་ཕྱིན་པ་གང་ཡིན་པ་དེ་ནི། ཤེས་རབ་ཀྱིས་ཚུ་རོལ་
གྱི་མཐའ་འཁོར་བ་དང་། སྙིང་རྗེས་ཕ་རོལ་གྱི་མཐའ་མྱ་ངན་ལས་
འདས་པ་སྟེ། གོ་རིམ་བཞིན་དུ་རྟག་པ་དང་། ཆད་པའི་མཚན་ཉིད་
དང་༑ དེ་དག་གི་བར་ན་ཡང་མི་གནས་པས་སྲིད་པ་དང་ཞི་བ་ལ་མི་
གནས་པ་ཡིན་ནོ། །ཀུན་ཤེས་པ་ཉིད་ཀྱི་སྐབས་ལས་བཟློག་སྟེ་བསྟན་
པས༑ ཉན་ཐོས་ལ་སོགས་པ་ལ་གཟུང་བ་ལ་སོགས་པའི་བག་ཆགས་
ཡོད་པས་དུས་གསུམ་གྱི་དངོས་པོ་ཐམས་ཅད་སྐྱེ་བ་མེད་པ་མཉམ་་་
པ་ཉིད་དུ་ཤེས་པ་མེད་པའི་ཕྱིར། ཡང་དག་པའི་ཤེས་རབ་ཀྱི་ཕ་
རོལ་ཏུ་ཕྱིན་པ་དང་རིང་བར་གྱུར་པས་རང་གི་རྟོགས་པ་ཙམ་གྱི་་་་
ཤེས་རབ་ཀྱི་ཕ་རོལ་ཏུ་ཕྱིན་པ་སྙིང་བརྩེ་བ་དང་། ཤེས་རབ་དང་
བྲལ་བའི་ཕྱིར་དངོས་པོ་དང་། དངོས་པོ་མེད་པར་དམིགས་པ་ཉིད་
ཀྱིས་འཁོར་བ་དང་མྱ་ངན་ལས་འདས་པ་ལ་གནས་པ་ཡིན་པར་་་་
ཤེས་པར་བྱའོ། །ལུགས་ལས། རྟེན་ཅིང་འབྲེལ་བར་འབྱུང་བ་གང་། །
122



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
དེ་ཉིད་ཁྱོད་ནི་སྟོང་པར་བཞེད། །ཅེས་འབྱུང་བའི་ཕྱིར། དུས་གསུམ་
མཉམ་པ་ཉིད་དུ་ཤེས་པ་ནི་གཞི་རྟོགས་པ་ཁོ་ན་ཡིན་ལ། དེ་ཡང་
ཐམས་ཅད་ལ་ཡོད་པ་ཉིད་མ་ཡིན་ནམ། ཇི་ལྟར་ན་ཉན་ཐོས་དང་
བྱང་ཆུབ་སེམས་དཔའ་ལ་སོགས་པ་ལ་ཡང་དག་པའི་ཤེས་རབ་ཀྱི་་་
ཕ་རོལ་ཏུ་ཕྱིན་པ་རིང་བ་དང་གཅིག་ཤོས་སུ་འགྱུར་ཞེ་ན། དེ་ནི་
མཚན་མར་དམིགས་སྒོ་ནས། །ཐབས་མ་ཡིན་པས་རིང་བ་
སྟེ༑ །དེ་ནི་ཐབས་ལ་མཁས་པ་ཡིས། །ཡང་དག་ཉེ་བ་ཉིད་དུ་
བཤད། །ཅེས་བྱ་བ་གསུངས་ཏེ། སྒྱུ་མ་མཁན་གྱིས་སྤྲུལ་པའི་མངོས་
པོ་སྣང་བ་ལ་དེའི་རང་གི་ངོ་བོ་མི་ཤེས་པས་དངོས་པོར་མངོན་པར་
ཞེན་པ་ཉིད་ཀྱིས་ངོ་བོ་ཉིད་མེད་པར་མི་སྣང་བ་བཞིན་དུ། དགེ་
བའི་བཤེས་གཉེན་ལ་སོགས་པ་ཐབས་མཁས་པ་དང་བྲལ་བའི་ཕྱིར་་
དངོས་པོ་ལ་མངོན་པར་ཞེན་པ་འཁྲུལ་བའི་མཚན་མ་དང་ལྡན་པར་
རྟོགས་པས་ཉན་ཐོས་ལ་སོགས་པ་དངོས་པོའི་ངོ་བོ་མི་ཤེས་པ་་་་
རྣམས་ལ་མཉམ་པ་ཉིད་ཀྱི་ཡེ་ཤེས་མེད་དེ། དེའི་ཕྱིར་དེ་དག་ལ་
རྒྱལ་བའི་ཡུམ་རིང་བར་གྱུར་ཏོ། །བྱང་ཆུབ་སེམས་དཔའ་དུས་རིང་
མོ་ཞིག་ནས་དགེ་བའི་བཤེས་གཉེན་ཡང་དག་པར་མགུ་བར་བྱས་་་
པའི་མན་ངག་ཕྱིན་ཅི་མ་ལོག་པ་ཅན་བདེན་པ་གཉིས་ལ་བརྟེན་་་
པའི་ཐོས་པ་ལ་སོགས་པའི་ཤེས་པ་སྐྱེ་བའི་ཐབས་ལ་མཁས་པས་་
དངོས་པོར་མངོན་པར་ཞེན་པའི་འཁྲུལ་བའི་མཚན་མ་བསལ་་་་་
རྣམས་ལ་ནི་གཟུགས་ལ་སོགས་པའི་ཆོས་ཡོངས་སུ་ཤེས་པ་དེ་ཉིད་་ལ
123



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མཉམ་པ་ཉིད་དུ་ཡོངས་སུ་ཤེས་པ་ཡིན་ཏེ། དེའི་ཕྱིར་དེ་དག་ལ་
ཡུམ་འདི་ཡང་དག་པར་ཉེ་བར་འགྱུར་བས། ཐབས་མ་ཡིན་པས་ ནི་
རིང་བ་ཉིད་ཡིན་ལ། ཐབས་ཀྱིས་ནི་མི་རིང་བ་ཉིད་ཡིན་ནོ། །ཉན་
ཐོས་ལ་སོགས་པའི་གཉེན་པོ་དེ་ཡང་བྱང་ཆུབ་སེམས་དཔའ་རྣམས་་
ཀྱི་མི་མཐུན་པའི་ཕྱོགས་ཡིན་པ་ནི་དེ་ལྟར་ཉན་ཐོས་ལ་སོགས་པའི་་
ཡུམ་རིང་བར་གྱུར་པའི་སྒྲུབ་པ་ཉིད་མི་མཐུན་པའི་ཕྱོགས་ཡིན་པར།
གཟུགས་སོགས་ཕུང་པོ་སྟོང་ཉིད་དང་། 
དུས་གསུམ་
གཏོགས་པའི་ཆོས་རྣམས་དང་། །སྦྱིན་སོགས་བྱང་ཆུབ་
ཕྱོགས་རྣམས་ལ། །སྦྱོར་པའི་འདུ་ཤེས་མི་མཐུན་ཕྱོགས། །ཞེས་
བྱ་བ་གསུངས་ཏེ། གཟུགས་ལ་སོགས་པ་དུས་གསུམ་གྱི་ཆོས་སོ་སོའི་
སྐྱེ་བོ་རྣམས་ཀྱི་ཟག་པ་དང་བཅས་པ་དང་། འཕགས་པ་རྣམས་ཀྱི་པ
ཟག་པ་མེད་པ་དང་། སོ་སོའི་སྐྱེ་བོ་འདོད་ཆགས་དང་བྲལ་བ་
རྣམས་ཀྱི་གཉིས་ཀའི་ངོ་བོ་དངོས་པོར་མ་གྱུར་པ་ཐམས་ཅད་ལ་་་་་
དངོས་པོར་དམིགས་པ་ཉིད་ཀྱིས་གཞན་གྱིས་ཀུན་བརྟགས་པའི་
བདག་ལ་སོགས་པ་སྟོང་པ་ཉིད་དུ་ལྟ་བ་དང༌། བདག་མེད་པར་
མངོན་པར་ཞེན་ནས་སྒྲུབ་པའི་འདུ་ཤེས་ནི་ཉན་ཐོས་ལ་སོགས་པ་་་
དེ་དག་གི་གཉེན་པོ་ཡིན་ན་ཡང་ཕྱིན་ཅི་ལོག་ཏུ་ཞུགས་པ་ཉིད་ཀྱིས་
སྤང་བར་བྱ་བ་ཡིན་པའི་ཕྱིར་མི་མཐུན་པའི་ཕྱོགས་ཡིན་ནོ། །བྱང་
ཆུབ་སེམས་དཔའ་རྣམས་ཀྱིས་བཟློག་སྟེ་གཉེན་པོ་ཡིན་པར། སྦྱིན་
ལ་སོགས་ལ་ངར་འཛིན་མེད། །གཞན་དག་དེ་ལ་སྦྱོར་བྱེད་
124



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པ༑ །དེ་ནི་ཆགས་པའི་མཐའ་འགོག་པས། །རྒྱལ་ལ་སོགས་ལ་
ཆགས་པ་ཕྲ། །ཞེས་བྱ་བ་གསུངས་ཏེ། འཁོར་གསུམ་རྣམ་པར་དག་
པས་སྦྱིན་པ་ལ་སོགས་པ་ལ་བདག་མེད་པར་རྟོགས་པས་རང་དང་་
གཞན་སྦྱོར་བ་ནི། ཡང་དག་པར་ཞུགས་པའི་ཕྱིར་དང་། ཆགས་པའི་
ཚོགས་ཀྱི་གནས་ཐམས་ཅད་བཀག་པས་བླང་བར་བྱ་བ་ཡིན་པའི་་་
ཕྱིར༑ རྣམ་པ་ཐམས་ཅད་དུ་གཉེན་པོ་ཡིན་ནོ། །དེ་བཞིན་གཤེགས་
པ་ལ་སོགས་པ་ལ་ཕྱག་འཚལ་བ་ལ་སོགས་པ་ནི་བསོད་ནམས་ཀྱི་་་
ཚོགས་ཀྱི་རྒྱུ་ཡིན་པ་ཉིད་ཀྱིས་གཉེན་པོ་ཡིན་མོད་ཀྱི། ཆགས་པ་ཕྲ་
མོའི་ངོ་བོ་ཉིད་ཀྱིས་རྣམ་པ་ཐམས་ཅད་དུ་གཉེན་པོ་མ་ཡིན་པས་མི་
མཐུན་པའི་ཕྱོགས་ཡིན་ནོ།། །།
ཡང་ཇི་ལྟར་ཆགས་པ་ཕྲ་མོ་མི་མཐུན་པའི་
ཕྱོགས་ཡིན་ཅེ་ན། ཆོས་ཀྱི་ལམ་ནི་རང་བཞིན་གྱིས། །དབེན་
པའི་ཕྱིར་ན་དེ་ཟབ་ཉིད། །ཅེས་བྱ་བ་གསུངས་ཏེ། གང་གི་ཕྱིར་
ཆོས་ཀྱི་རིགས་རྣམས་ངོ་བོ་ཉིད་ཁོ་ནས་སྟོང་པས། དེ་དག་ཟབ་པ་
ཉིད་ཡིན་པ་དེའི་ཕྱིར། དེ་བཞིན་གཤེགས་པ་ལ་དམིགས་པ་ཡང་མི་
མཐུན་པའི་ཕྱོགས་ཡིན་ནོ། །འོ་ན་ཇི་ལྟར་སྤང་ཞེ་ན། ཆོས་རྣམས་
རང་བཞིན་གཅིག་པར་ནི། །ཤེས་པས་ཆགས་པ་སྤོང་བ་
ཡིན༑ །ཅེས་བྱ་བ་གསུངས་ཏེ། གཟུགས་ལ་སོགས་པའི་ཆོས་ཐམས་
ཅད་རང་བཞིན་གཅིག་པ་ཁོ་ན་སྟེ། འདི་ལྟ་སྟེ། རང་བཞིན་མེད་པ་
ཞེས་ཤེས་པ་དང་ཤེས་བྱ་ཐམས་ཅད་མཉམ་པ་ཉིད་དུ་གཅིག་པར་་་བམ་པོ་གསུམ་པ།
125



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡོངས་སུ་ཤེས་པ་ཆགས་པ་སྤོང་བ་ཡིན་ནོ།།ཡང་ཇི་ལྟར་ཆོས་
རྣམས་རང་བཞིན་གྱིས་ཟབ་པ་ཡིན་ཅེ་ན། མཐོང་བ་ལ་སོགས་
བཀག་པ་ཡིས། །དེ་ནི་རྟོགས་པར་དཀའ་བར་བཤད། །ཅེས་
བྱ་བ་གསུངས་ཏེ། གང་གི་ཕྱིར་མིག་ལ་སོགས་པས་མཐོང་བ་དང་ཏེ
ཐོས་པ་དང་རྟོགས་པ་དང་རྣམ་པར་རིག་པ་བཀག་སྟེ་རྣམ་པར་་་་
ཤེས་པ་ཐམས་ཅད་ཀྱིས་དམིགས་པའི་དོན་མདོ་སྡེ་ལས་བསལ་བས་་
རང་བཞིན་དེ་རྟོགས་པར་དཀའ་བ་ཉིད་དུ་བཤད་པ་དེའི་ཕྱིར་དེ་་
ཟབ་པ་ཉིད་ཡིན་ནོ། །ཡང་དེ་ལྟར་རྟོགས་པར་དཀའ་བ་ཉིད་ཅི་
ཡིན་ཅེ་ན། གཟུགས་ལ་སོགས་པར་མི་ཤེས་ཕྱིར། །དེ་ནི་བསམ་
མི་ཁྱབ་པར་འདོད། །ཅེས་བྱ་བ་གསུངས་ཏེ། གང་གི་ཕྱིར་
གཟུགས་ལ་སོགས་པ་ནས་སངས་རྒྱས་ཀྱི་ཆོས་མ་འདྲེས་པའི་རྣམ་་་
པའི་བར་གྱི་རང་བཞིན་འཇིག་རྟེན་པའི་ཚད་མ་གང་གིས་ཀྱང་་་་་
ཡོངས་སུ་མི་ཤེས་པས་བསམ་པ་ལས་འདས་པ་ཉིད་དུ་འདོད་པ་་་་་
དེའི་ཕྱིར། དེ་ནི་རྟོགས་པར་དཀའ་བ་ཉིད་ཡིན་ནོ། །དེ་ལྟར་མི་
མཐུན་པའི་ཕྱོགས་ལ་སོགས་པ་བརྗོད་ནས་མཇུག་བསྡུ་བར། དེ་
ལྟར་ཀུན་ཤེས་ཉིད་ལུགས་ལ། །མི་མཐུན་གཉེན་པོའི་ཕྱོགས་
དག་གི། །རྣམ་པར་དབྱེ་བ་མ་ལུས་པ། །ཇི་སྐད་བཤད་པ་
འདིར་ཤེས་བྱ། །ཞེས་བྱ་བ་གསུངས་ཏེ། ཐམས་ཅད་ཤེས་པ་ཉིད་
ཀྱི་སྐབས་སུ་དེ་ལྟར་བཤད་པའི་ཚུལ་གྱིས་གོ་རིམ་བཞིན་དུ་ཉན་་་་་
ཐོས་དང་བྱང་ཆུབ་སེམས་དཔའ་ལ་སོགས་པའི་མི་མཐུན་པའི་
126



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཕྱོགས་དང་གཉེན་པོའི་རབ་ཏུ་དབྱེ་བ་ཤེས་པར་བྱའོ། །དེ་ལྟར་མི་
མཐུན་པའི་ཕྱོགས་ལ་སོགས་པ་བརྗོད་ནས། དེ་དག་རྣམ་པར་
བསྒོམ་པའི་སྦྱོར་བ་གང་ཡིན་ཅེ་ན། སྦྱོར་བ། གཟུགས་སོགས་དེ་
མི་རྟག་སོགས་དང་། །དེ་མ་རྫོགས་དང་རབ་རྫོགས་དང་། །
དེ་ལ་ཆགས་པ་མེད་ཉིད་ལ། །སྤྱོད་པ་བཀག་པའི་སྦྱོར་བ་
དང་། །མི་འགྱུར་བྱེད་པོ་མེད་ཉིད་དང་། །བྱ་དཀའ་རྣམ་
གསུམ་སྦྱོར་བ་དང་། །བསྐལ་པ་ཇི་བཞིན་འབྲས་ཐོབ་པས། །
འབྲས་ཡོད་འདོད་པ་དེ་དང་ནི། །གཞན་ལ་རག་ལས་མིན་
གང་དང་། །སྣང་བ་རྣམ་བདུན་ཤེས་བྱེད་དོ། །ཞེས་བྱ་བ་
གསུངས་ཏེ། གཟུགས་ལ་སོགས་པའི་ཆོས་ཐམས་ཅད་དང་། དེ་དག་
ཉིད་ཀྱི་མི་རྟག་པ་དང་། སྟོང་པ་ཉིད་ལ་སོགས་པ་དང་། གཟུགས་དེ་
ཡང་རྣམ་པ་གསུམ་སྟེ། ཀུན་བརྟགས་པའི་གཟུགས་ནི་གཟུང་བ་
དང་འཛིན་པའི་ཚུལ་གྱིས་བརྟགས་པ་ཉིད་ཡིན་ནོ། །རྣམ་པར་
བརྟགས་པའི་གཟུགས་ནི་ཡང་དག་པ་མ་ཡིན་པའི་ཀུན་ཏུ་རྟོག་པ་
ཡིན་པས་ཤེས་པ་དེ་ཉིད་དེ་ལྟར་སྣང་བའོ། །ཆོས་ཉིད་ཀྱི་གཟུགས་
ནི་དེ་ཁོ་ན་ཉིད་དུ་ན་གཟུགས་ཉིད་སྟོང་པ་ཉིད་ཀྱི་རང་བཞིན་དུ་་་་
ཡོངས་སུ་གྲུབ་པ་ཡིན་པའི་ཕྱིར་རོ། །ཚོར་བ་ལ་སོགས་པ་ཡང་དེ་
བཞིན་དུ་བརྗོད་པར་བྱའོ་ཞེས་རྒྱན་སྣང་ལས་བཤད་ལ། དེ་དག་
ཀྱང་མཚན་ཉིད་ཀྱིས་སྟོང་པ་ཉིད་དུ་བརྟགས་པའི་ཕྱིར་དང་། ཡོན་
ཏན་གྱི་ཚོགས་དང་ལྡན་པ་ཉིད་དང་། ཆོས་ཉིད་ཀྱི་ངོ་བོ་ཡིན་པ་
127



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
༦ཉིད་ཀྱིས་སོ་སོར་མ་རྫོགས་པ་དང་རྫོགས་པ་ཉིད་དང༌། དེ་ལ་ཞེན་
ཅིང་ཆགས་པ་མེད་པ་དང་། ཡེ་ཤེས་ཀྱི་བདག་ཉིད་ཅན་གྱི་ཡུམ་
གཞན་དུ་མི་འགྱུར་བ་དང་། གཟུགས་སོགས་ཀྱི་ངོ་བོ་ཉིད་ལ་བྱེད་
པ་པོ་མེད་པ་ཉིད་དང་། གོ་རིམ་བཞིན་དུ་ཐམས་ཅད་མཁྱེན་པ་
ཉིད་གསུམ་གྱི་བདག་ཉིད་ཀྱི་ཆེད་དུ་བྱ་དཀའ་བ་དང་། སྦྱོར་བ་བྱ་
དཀའ་བ་དང་། བྱེད་པ་སྟེ་ལས་བྱ་དཀའ་བ་རྣམས་ཀྱི་དཀའ་བ་
།
ཉིད་ནི་རྣམ་པ་ཐམས་ཅད་དང་ལམ་དང་གཞི་རྣམས་དེ་ཁོ་ན་ཉིད་་
དུ་མེད་ན་ཡང་བྱང་ཆུབ་སེམས་དཔའ་རྣམས་དེ་ལ་འབད་པས་དེའི་
བདག་ཉིད་ཅན་གྱི་ཆེད་དུ་བྱ་བ་ལ་སོགས་པས་བསྒྲུབ་པར་བྱ་་་
དཀའ་བ་ཉིད་དང་། སྐལ་བ་ཇི་ལྟ་བ་བཞིན་དུ་རྣམ་པ་ཐམས་ཅད་
མཁྱེན་པ་ལ་སོགས་པའི་འབྲས་བུ་འཐོབ་པས་མི་སྟོང་པ་ཉིད་དང་།
ཐམས་ཅད་ཀྱི་དམ་པར་གྱུར་པས་སྲུང་བ་གཞན་གྱི་རྐྱེན་གྱིས་མི་་་་
འགྲོ་བ་ཉིད་དང་། དེ་ཡང་། གང་འདི་རྒྱུ་བ་དང་ནི་མི་རྒྱུ་བ། །སྒྱུ་མ་
ནམ་མཁའི་ངོ་བོར་ཡོངས་རྟོགས་པ། །དོན་དམ་མཐོང་བའི་སྲུང་བ་
དེ་ཉིད་ཡིན། །སྲུང་བའི་གོ་ཆ་གཞན་དག་འདིར་ཅི་དགོས། །ཞེས་
བཤད་པ་བཞིན་ནོ། །རྣམ་པར་ཤེས་པ་ཡོངས་སུ་འགྱུར་བའི་སྣང་བ་
རྨི་ལམ་ལྟ་བུ་དང་། རྒྱུ་རྐྱེན་མཉམ་དུ་ཚོགས་པའི་སྣང་བ་སྒྱུ་མ་ལྟ་བུ་
དང་། མེད་བཞིན་ན་འགལ་བ་སྣང་བ་སྨིག་རྒྱུ་ལྟ་བུ་དང༌། རྐྱེན་ལ་
རགས་ལས་པའི་སྣང་བ་བྲག་ཅ་ལྟ་བུ་དང་། མ་འཕོས་པའི་སྣང་བ་
མིག་ཡོར་ལྟ་བུ་དང་། རྟེན་མེད་པའི་སྣང་བ་དྲི་ཟའི་གྲོང་ཁྱེར་ལྟ་བུ་
128



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
དང་། བྱེད་པ་པོ་མ་ཡིན་པའི་སྣང་བ་སྤྲུལ་པ་ལྟ་བུ་རྣམས་སུ་ཤེས་པ་
ལ་སྣང་བ་བདུན་ལ་སྒྲུབ་པའི་ཡོངས་སུ་ཤེས་པ་བསལ་བའི་སྒོ་ནས།
བྱང་ཆུབ་སེམས་དཔའ་རྣམས་ཀྱི་དེ་དང་དེ་ལ་སྦྱོར་བ་རྣམ་པ་བཅུ་་
རྗེས་སུ་འགྲོ་བའི་སྒོ་ནས་བསྟན་པས། ཤུགས་ཀྱིས་ན་ཉན་ཐོས་ལ་
སོགས་པའི་སྦྱོར་བ་ནི་ཇི་སྐད་བཤད་པ་ལས་བཟློག་སྟེ་སྦྱོར་བ་ཡིན་་
ནོ༑ །མཉམ་པ་ཉིད་ཀྱི་སྒོ་ནས་སྦྱོར་བ་བསྒོམ་དགོས་པས། སྦྱོར་བའི་
འོག་ཏུ་མཉམ་པ་ཉིད། །གཟུགས་ལ་སོགས་ལ་རློམ་མེད་པ། །
རྣམ་བཞི་དེ་ཡི་མཉམ་པ་ཉིད། །ཅེས་བྱ་བ་གསུངས་ཏེ། གཟུགས་
ལ་སོགས་པའི་ངོ་བོ་ལ་མངོན་པར་ཞེན་པ་དང་། ཐ་སྙད་དུ་བྱ་བའི་
རྒྱུ་མཚན་སྔོན་པོ་ལ་སོགས་པའི་མཚན་མ་དང་། དབྱེ་བའི་སྤྲོས་པ་
དང་། དྲོ་བ་ལ་སོགས་པར་རྟོགས་པའི་རློམ་པ་རྣམས་རྣམ་པ་ཐམས་
ཅད་དུ་མི་དམིགས་པ་ནི་སྦྱོར་བའི་མཉམ་པ་ཉིད་ཡིན་ནོ། །སྦྱོར་
བའི་མཉམ་པ་ཉིད་སོ་སོར་རྟོགས་ནས་མཐོང་བའི་ལམ་བསྒོམ་་་་
དགོས་པས་མཐོང་བའི་ལམ། སྡུག་བསྔལ་ལ་སོགས་བདེན་པ་
ལ༑ །ཆོས་ཤེས་རྗེས་སུ་ཤེས་པ་དང་། །བཟོད་ཤེས་སྐད་ཅིག་
བདག་ཉིད་འདི། །ཀུན་ཤེས་ཚུལ་ལ་མཐོང་བའི་ལམ། །ཞེས་
བྱ་བ་གསུངས་ཏེ། སྡུག་བསྔལ་ལ་སོགས་པའི་བདེན་པ་སོ་སོ་ལ་ཆོས་
ཤེས་པའི་བཟོད་པ་དང་། ཆོས་ཤེས་པ་དང་། རྗེས་སུ་ཤེས་པའི་
བཟོད་པ་དང་། རྗེས་སུ་ཤེས་པ་སྟེ། དེ་ལྟར་སྐད་ཅིག་མ་བཅུ་དྲུག་གི་
བདག་ཉིད་ནི་ཐམས་ཅད་ཤེས་པ་ཉིད་ཀྱི་སྐབས་སུ་མཐོང་བའི་ལམ་
129



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡིན་ནོ། །བདེན་པའི་རྣམ་པ་གང་ཡིན་ཅེ་ན། གཟུགས་རྟག་མ་
ཡིན་མི་རྟག་མིན། །མཐའ་ལས་འདས་དང་རྣམ་དག་དང་། །
མ་སྐྱེས་མ་འགགས་ལ་སོགས་དང་། །མཁའ་འདྲ་ཆགས་པ་
སྤངས་པ་དང་། །ཡོངས་སུ་འཛིན་ལས་གྲོལ་བ་དང་། །ངོ་བོ་
ཉིད་ཀྱིས་བརྗོད་མེད་དང་། །གང་ཕྱིར་འདི་དོན་བརྗོད་པ་
ཡིས༑ །གཞན་ལ་སྦྱིན་དུ་མེད་པ་དང་། །དམིགས་པ་མེད་པར་
བྱེད་པ་དང་། །ཤིན་ཏུ་རྣམ་དག་ནད་མི་འབྱུང༌། །ངན་སོང་
ཆད་དང་འབྲས་བུ་ནི། །མངོན་དུ་བྱ་ལ་མི་རྟོག་ཉིད། །མཚན་
མ་དག་དང་མ་འབྲེལ་དང་། །དངོས་དང་མིང་དང་གཉིས་
པོ་ལ། །ཤེས་པ་སྐྱེ་བ་མེད་པ་ནི། །ཀུན་ཤེས་ཉིད་ཀྱིས་སྐད་
ཅིག་མ། །ཞེས་བྱ་བ་གསུངས་ཏེ། དེ་ཁོ་ན་ཉིད་དུ་གཟུང་བ་ལ་
སོགས་པའི་ངོ་བོ་ཉིད་མེད་པའི་ཕྱིར་གཟུགས་ལ་སོགས་པ་རྟག་པ་་་
དང་མི་རྟག་པ་ཉིད་དང་བྲལ་བས་ན། རྟག་པ་ཡང་མ་ཡིན། མི་རྟག་
པ་ཡང་མ་ཡིན་པ་དང་། སྡུག་བསྔལ་བ་དང་སྡུག་བསྔལ་བ་མ་ཡིན་
པ་དང་བྲལ་བ་ཉིད་ཀྱིས་རྟག་པ་དང་ཆད་པའི་མཐའ་དང་བྲལ་བ་་
དང་༑ གཞན་གྱི་བདག་ཉིད་ཀྱིས་སྟོང་པ་དང་མི་སྟོང་པ་དང་བྲལ་
བའི་ཕྱིར་རྣམ་པར་དག་པ་དང་། རང་གི་ངོ་བོའི་བདག་དང་བདག་
མེད་པའི་ངོ་བོ་ཉིད་མ་ཡིན་པས། མ་སྐྱེས་པ་དང་། མ་འགགས་པ་
དང་༑ ཀུན་ནས་ཉོན་མོངས་པ་མ་ཡིན་པ་དང་། རྣམ་པར་བྱང་བ་མ་
ཡིན་པ་ཞེས་བྱ་བ་ལ་སོགས་པ་ནི་སྡུག་བསྔལ་གྱི་བདེན་པའི་རྣམ་པ་
130



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
་དག་ཡིན་ནོ། །སྡུག་བསྔལ་གྱི་རྒྱུ་དང་རྒྱུ་མ་ཡིན་པ་གསོག་ཉིད་ཀྱི་ནོ
ཕྱིར་ནམ་མཁའ་དང་འདྲ་བ་དང་། ཀུན་འབྱུང་བ་དང་། ཀུན་
འབྱུང་བ་མེད་པ་དང་མི་ལྡན་པའི་ཕྱིར། འདོད་ཆགས་ལ་སོགས་པ་
ཉོན་མོངས་པ་དང་།ཁྲོ་བ་ལ་སོགས་པ་ཉེ་བའི་ཉོན་མོངས་པ་
ཐམས་ཅད་སྤངས་པ་དང་། རབ་ཏུ་སྐྱེ་བ་དང་རབ་ཏུ་མི་སྐྱེ་བ་དང་
མ་འབྲེལ་བས་ཡོང་སུ་འཛིན་པའམ་ཀུན་ཏུ་ཆགས་པ་ལས་གྲོལ་བ་་་
དང་༑ རྐྱེན་དང་རྐྱེན་མ་ཡིན་པ་ལས་རྣམ་པར་གྲོལ་བའི་ཕྱིར་རང་
གི་ངོ་བོས་བརྗོད་དུ་མེད་པ་ཞེས་བྱ་བ་ནི་ཀུན་འབྱུང་བའི་བདེན་པ་
ཡིན་ནོ། །གང་གི་ཕྱིར་འགོག་པ་དང་འགོག་པ་མེད་པ་དང་མ་
འབྲེལ་བ་དེའི་ཕྱིར། འགོག་པའི་བདེན་པའི་དོན་ཚིག་ཏུ་བརྗོད་
པས་རྒྱུད་གཞན་ལ་སྦྱིན་དུ་མེད་པ་དང་། ཞི་བ་དང་མ་ཞི་བ་མེད་
པས་དམིགས་པ་མེད་པར་བྱེད་པ་སྟེ་མི་དམིགས་པ་དང་། གྱ་ནོམ་
པ་དང་གྱ་ནོམ་པ་མ་ཡིན་པ་དང་བྲལ་བའི་ཕྱིར། རྟག་ཆད་ཀྱི་
མཐའ་གཉིས་ལས་འདས་ཤིང་རྣམ་པར་དག་པ་དང་།ངེས་པར་
འབྱུང་བ་དང་ངེས་པར་འབྱུང་བ་མེད་པ་ཡང་མེད་པའི་ཕྱིར་ཕྱིན་་་
ཅི་ལོག་གི་ལྟ་བའི་ནད་ཐམས་ཅད་མི་སྐྱེ་བ་ཞེས་བྱ་བ་ནི་འགོག་་་་་
པའི་བདེན་པ་ཡིན་ནོ། །ལམ་དང་ལམ་མ་ཡིན་པ་དང་བྲལ་བའི་
ཕྱིར་ངན་སོང་ཆད་པ་དང་། རིགས་པ་དང་རིགས་པ་མ་ཡིན་པ་
དང་མ་འདྲེས་པའི་ཕྱིར་འབྲས་བུ་མངོན་སུམ་དུ་བྱ་བའི་དོན་གྱི་་་་
ཐབས་ལ་རྣམ་པར་མི་རྟོག་པ་ཉིད་དང་། སྒྲུབ་པ་དང་སྒྲུབ་པ་མ་
131



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡིན་པ་ལས་རྣམ་པར་གྲོལ་བ་ཉིད་ཀྱིས་ཆོས་ཐམས་ཅད་ཀྱི་ངོ་བོ་་་་
དང་ཁྱད་པར་ལ་རྟོག་པའི་མཚན་མ་དག་དང་མ་འབྲེལ་བ་དང་།
ངེས་པར་འབྱིན་པ་དང་ངེས་པར་འབྱིན་པ་མ་ཡིན་པ་མེད་པ་ཉིད་་
ཀྱིས་བརྗོད་པར་བྱ་བ་དང་རྗོད་པར་བྱེད་པའི་ངོ་བོའི་མཚན་ཉིད་་་་
ཤེས་བྱ་དང་སྒྲ་གཉིས་ལ་ཤེས་པ་སྐྱེ་བ་མེད་པ་ཞེས་བྱ་བ་ནི་ལམ་གྱི་་
བདེན་པ་ཡིན་ཏེ། དེ་ལ་རྟག་པ་དང་མི་རྟག་པ་དང་སྡུག་བསྔལ་བ་
དང་སྡུག་བསྔལ་བ་མ་ཡིན་པ་དག་མི་དམིགས་པ་གང་ཡིན་པ་དེ་ནི་
སྡུག་བསྔལ་ལ་ཆོས་ཤེས་པའི་བཟོད་པ་དང་སྡུག་བསྔལ་ལ་ཆོས་ཤེས་
པའོ༑ །བདག་དང་བདག་མེད་པ་དང་སྟོང་པ་དང་མི་སྟོང་པ་མི་
དམིགས་པ་གང་ཡིན་པ་དེ་དག་ནི་རྗེས་སུ་ཤེས་པའི་བཟོད་པ་དང་་
རྗེས་སུ་ཤེས་པ་དག་ཡིན་ནོ། །དེ་བཞིན་དུ་ཀུན་འབྱུང་སོགས་ལ་
ཡང་བལྟ་བར་བྱའོ། །དེ་ལྟ་བུའི་རྣམ་པ་ཅན་གྱི་ཀུན་ཤེས་པ་ཉིད་ཀྱི་
སྐད་ཅིག་མ་དེ་དག་ནི་བྱང་ཆུབ་སེམས་དཔའ་རྣམས་ཀྱི་མཐོང་བའི་
ལམ་ཡིན་ནོ། །ཉན་ཐོས་རྣམས་ཀྱིས་དེ་ལས་བཟློག་པ་མི་རྟག་པ་ལ་
སོགས་པའི་རྣམ་པ་དག་ཏུ་བསྒོམ་པར་བྱ་བ་ནི་ཀུན་ཤེས་པ་ཉིད་ལ་
མཐོང་བའི་ལམ་ཡིན་ནོ།།ཉན་ཐོས་ཀྱི་ལམ་ནི་བྱང་ཆུབ་སེམས་
དཔས་ཡོངས་སུ་ཤེས་པར་བྱ་བ་ཡིན་གྱི། མངོན་དུ་བྱ་བ་ནི་མ་ཡིན་
པས་སྒོམ་པའི་ལམ་ནི་མ་བསྟན་ཏོ། །ཅིའི་ཕྱིར་ལམ་ཤེས་པ་ལ་ཇི་ཏོ
སྐད་བསྟན་པ་དེ་བཞིན་དུ་ཐམས་ཅད་ཤེས་པ་ཉིད་ལ་སྒོམ་པའི་་་་་
ལམ་ཡང་ལོགས་ཤིག་པ་མེད་ཅེ་ན། ཉན་ཐོས་དང་རང་སངས་རྒྱས་
132



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
མ
་པས་ཀྱི་ཕུན་སུམ་ཚོགས་པ་ནི་བྱང་ཆུབ་སེམས་དཔའི་ཤེས་པ་དང་མཐོང་
བས་བལྟས་ནས་འདའ་བར་བྱའོ་ཞེས་གསུངས་པས་མངོན་སུམ་དུ་་་
བྱ་བ་མ་ཡིན་པས་བྱང་ཆུབ་སེམས་དཔའ་རྣམས་ལ་མ་བསྟན་ཏོ། །
ཉན་ཐོས་ཀྱི་རིགས་ཅན་དག་ལ་ནི་ཇི་ལྟར་ཡོངས་སུ་མཐོང་བའི་
དོན་ཉིད་ཡང་དང་ཡང་དུ་གོམས་པ་ནི་སྒོམ་པའི་ལམ་ཡིན་པ་ ་་་་
བསྟན་པས་རྟོགས་སླ་བའི་ཕྱིར་མ་བརྗོད་ལ། དེ་དག་གི་སྦྱོར་བའི་
ལམ་ནི་མི་རྟག་པ་ལ་སོགས་པའི་རྣམ་པས་བདེན་པ་བཞི་ལ་་་་་་་
དམིགས་པ་ན་ཟག་པ་དང་བཅས་པའི་སྒོམ་པའི་རང་བཞིན་གྱི་དྲོ་་་
བ་ལ་སོགས་པ་འབྱུང་བར་ཁོང་དུ་ཆུད་སླ་བས་མ་བསྟན་པ་ཡིན་་་་་
ནོ༑ །དེ་ལྟར་རྒྱས་པར་བསྟན་ནས་དོན་མཐའ་དག་སྡུད་པར་བྱེད་པ་
ཉིད་ཀྱིས་ཐམས་ཅད་མཁྱེན་པ་ཉིད་གསུམ་མཇུག་བསྡུ་བར། དེ་
ལྟར་འདི་དང་ཡང་འདི་དང་། །ཡང་འདི་ཡིན་ཏེ་རྣམ་
གསུམ་པོ། །འདི་ནི་གནས་སྐབས་གསུམ་པོ་དག །རྫོགས་པར་
ཡོངས་སུ་བསྟན་པ་ཡིན། །ཅེས་བྱ་བ་གསུངས་ཏེ། བཤད་མ་
ཐག་པའི་ཚུལ་དུ་བརྒྱད་སྟོང་པ་ལས་བསྟན་པའི་གོ་རིམ་་་་་
ལྟར་རྣམ་པ་ཐམས་ཅད་མཁྱེན་པ་ཉིད་འདི་དང་། ལམ་ཤེས་
པ་ཉིད་འདི་དང་། ཐམས་ཅད་ཤེས་པ་ཉིད་འདི་སྟེ། དེ་ལྟར་
ལེའུ་གསུམ་གྱིས་རྣམ་པ་གསུམ་པོ་ཡོངས་སུ་རྫོགས་པར་་་་་
མཛད་པ་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་
ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་
133



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལས་སྐབས་གསུམ་པའི་འགྲེལ་པའོ།། །།
ས་པ་་་་་་་་་སྐབས་བརྒྱད་ཅར་བསྡུས་པའི་ཐམས་ཅད་མཁྱེན་པ་ཉིད་གསུམ་་
ཐོས་པ་དང་བསམ་པའི་རང་བཞིན་གྱི་ཤེས་རབ་ཀྱིས་ཡོངས་སུ་ཤེས་
པ་ནི། ཞི་ཞེས་བྱ་བ་ནི་ངེས་པར་ཞེས་བྱ་བའི་དོན་ནོ། །སྒོམ་པས་
རང་གི་རྒྱུད་ལ་བསྐྱེད་པས་དབང་དུ་བྱ་བའི་ཕྱིར་ཡང་རྣམ་པ་
ཐམས་ཅད་དང་ལམ་དང་གཞི་ཤེས་པ་བསྡུ་བའི་སྒོ་ནས་ཏེ། དེ་ཡང་
ཐོས་པ་དང་བསམ་པའི་ཤེས་རབ་དག་ནི་མི་བརྟན་པས་ན་ཡོན་
ཏན་རང་དབང་མ་ཡིན་ལ། སྒོམ་པ་ལས་ནི་རང་དབང་དུ་འགྱུར་
བས་སོ། །དེ་ལྟར་བསྒོམས་པས་འདྲེས་པར་བྱེད་དགོས་པའི་ཕྱིར་ན་
ཐམས་ཅད་མཁྱེན་པ་ཉིད་གསུམ་སྒོམ་པར་བྱེད་པས། ཆོས་ཀྱི་བྱེ་
བྲག་ཇི་སྙེད་པའི་རྣམ་པ་ཀུན་མངོན་པར་རྫོགས་པར་རྟོགས་པ།
གཞི་ཤེས་པ་ཡི་བྱེ་བྲག་རྣམས། །རྣམ་པ་ཞེས་བྱ་མཚན་ཉིད་
དེ། །ཀུན་མཁྱེན་ཉིད་ནི་རྣམ་གསུམ་ཕྱིར། །དེ་ནི་རྣམ་པ་
གསུམ་དུ་འདོད། །ཅེས་བྱ་བ་གསུངས་ཏེ། རྟག་པ་དང་བདེ་བ་ལ་
སོགས་པར་འཛིན་པ་མི་མཐུན་པའི་ཕྱོགས་འཁོར་བའི་རྒྱུའི་གཙོ་་་་
བོར་གྱུར་པ་རྣམས་ཀྱི་གཉེན་པོའི་ཆོས་ཉིད་ཀྱི་ངོ་བོ་ཉིད་མི་རྟག་པ་
ལ་སོགས་པ་ལ་དམིགས་བའི་ཡེ་ཤེས་ཀྱི་བྱེ་བྲག་རྣམས་རྣམ་པ་ཉིད་་
དུ་རྣམ་པར་བཞག་པ་ནི་མཚན་ཉིད་དེ། དེ་དག་ཀྱང་ཐམས་ཅད་
མཁྱེན་པ་ཉིད་གསུམ་གྱི་བྱེ་བྲག་གིས་རྣམ་པ་གསུམ་ཁོ་ནར་བཞེད་་་མ
134



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
དོ༑ །རྣམ་པ་རྣམས་སྤྱིར་བསྟན་ནས། ད་ནི་ཁྱད་པར་དུ་མེད་པའི་
རྣམ་པ་ནས་བཟུང་སྟེ། །མི་གཡོ་བ་ཡི་རྣམ་པའི་བར། །བདེན་
པ་སོ་སོ་ལ་བཞི་དང༌། །ལམ་ལ་དེ་ནི་བཅོ་ལྔར་བཤད། །ཅེས་
བྱ་བ་གསུངས་ཏེ། དེ་ལ་ཐམས་ཅད་ཤེས་པ་ཉིད་ཀྱི་དབང་དུ་བྱས་
ནས༑ རྟག་པའི་རང་བཞིན་མེད་པ་དང་། སྐད་ཅིག་གཅིག་ལས་ལྷག་
པར་མི་སྐྱེ་བ་དང་། བྱེད་པ་པོ་དང་གཙང་བ་ལ་སོགས་པས་དབེན་
པ་དང་། བདག་ཏུ་རྟོག་པས་མི་བརྫི་བ་དང་། དེ་ཁོ་ནར་མིང་དང་
གཟུགས་བསྐྱེད་པའི་གནས་མེད་པ་དང༌། ནམ་མཁའ་ལྟར་འགྲོ་
འོང་མེད་པ་དང་། རྟོག་དཔྱོད་ཀྱིས་བརྗོད་དུ་མེད་པ་དང་། ཡང་
སྲིད་ཕྱི་མར་འབྱུང་བའི་རྐྱེན་གྱི་མིང་མེད་པ་དང་། དོན་དམ་པར་།
འགྲོ་བ་མེད་པ་དང་། གཉིས་སུ་འཛིན་པས་མི་འཕྲོགས་པ་དང་།
ཆོས་ཀྱི་དབྱིངས་ཀྱི་རང་བཞིན་ཡིན་པས་མི་ཟད་པ་དང་། རང་གི་
ངོ་བོ་སྐྱེ་བ་མེད་པའི་རྣམ་པ་སྟེ་བཅུ་གཉིས་ནི་གོ་རིམ་བཞིན་དུ་་་་་
སྡུག་བསྔལ་ལ་སོགས་པའི་བདེན་པ་གསུམ་གྱི་མི་རྟག་པ་ལ་སོགས་་་
པའི་མཚན་ཉིད་དག་ཡིན་ནོ། །ཉོན་མོངས་པའི་སྒྲིབ་པའི་གཉེན་པོ་
ཉིད་དུ་ཟག་པ་མེད་པའི་ལམ་གཅིག་དང་། ཐབས་ཅད་ཤེས་པ་ཉིད་
ཀྱིས་རང་སངས་རྒྱས་རྣམས་ཀྱང་བསྡུས་པས་དེའི་ཕྱིར་དེ་དག་གི་་་
ཤེས་བྱའི་སྒྲིབ་པའི་གཉེན་པོ་ཉིད་དུ་སྒོམ་པའི་ལམ་ཟག་པ་དང་་་་
བཅས་པ་དང་། ཟག་པ་མེད་པ་གཉིས་ཡིན་པས་ལམ་རྣམ་པ་གསུམ་
མོ༑ །དེ་ལ་དང་པོ་ལ་ཡང་དག་པ་ཉིད་དུ་བྱེད་པ་པོ་མེད་པ་དང་།
135



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མབདག་ཉིད་མེད་པས་ཤེས་པ་པོ་མེད་པ་དང་། གཞན་དུ་འཕོ་བ་
མེད་པ་དང༌། ཉོན་མོངས་པ་འདུལ་བ་མེད་པའི་རྣམ་པ་སྟེ་བཞི་ནི་
གོ་རིམ་བཞིན་དུ་ལམ་ལ་སོགས་པའི་མཚན་ཉིད་དག་ཡིན་ནོ། །
ས་པ་ལ་རྨི་ལམ་དང་། སྒྲ་བརྙན་དང་། མིག་ཡོར་དང་། སྨིག་རྒྱུ་
དང་། སྒྱུ་མའི་རྣམ་པ་སྟེ་ལྔ་ནི་གོ་རིམ་བཞིན་དུ་ངོ་བོ་ཉིད་མེད་པ་
དང་། མ་སྐྱེས་པ་དང་། མ་འགགས་པ་དང་། གཟོད་མ་ནས་ཞི་བ་
དང་། རང་བཞིན་གྱིས་མྱ་ངན་ལས་འདས་པའི་མཚན་ཉིད་སྤྱིར་
རང་སངས་རྒྱས་ཀྱིས་སྤང་བར་བྱ་བའི་ཤེས་བྱའི་སྒྲིབ་པའི་གཉེན་་་
པོར་གྱུར་པ་དག་ཡིན་ནོ། །གསུམ་པ་ལ་འདོད་ཆགས་ལ་སོགས་པ་
ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མྱ་ངན་
ལས་འདས་པ་མེད་པ་དང་། ཉོན་མོངས་དང་ཉེ་ཉོན་གྱིས་གོས་པ་
མེད་པ་དང་། གཟུགས་ལ་སོགས་པའི་སྤྲོས་པ་མེད་པ་དང་། མངོན་
ཞེན་གྱིས་རློམ་པ་མེད་པ་དང་། ཤིན་ཏུ་བརྟན་པས་མི་གཡོ་བའི་
རྣམ་པ་སྟེ་དྲུག་ནི་གོ་རིམ་བཞིན་དུ་ཤེས་བྱའི་སྒྲིབ་པ་ཀུན་ནས་ཉོན་
མོངས་པ་དང་། རྣམ་པར་བྱང་བ་དང་། ཉོན་མོངས་པའི་བག་
ཆགས་དང་། གཟུགས་ལ་སོགས་པའི་སྤྲོས་པ་དང་། རང་གི་རྟོགས་
པ་དང༌། ཡོངས་སུ་ཉམས་པར་རྣམ་པར་རྟོག་པ་རྣམས་ཀྱི་སོ་སོར་
ངེས་པའི་གཉེན་པོར་གྱུར་པ་དག་ཡིན་ནོ། །དེ་ལྟར་ན་ལམ་གྱི་
བདེན་པ་ལ་རྣམ་པ་བཅོ་ལྔ་སྟེ། སྤྱིར་ན་ཐམས་ཅད་ཤེས་པ་ཉིད་ཀྱི་
རྣམ་པ་ཉི་ཤུ་རྩ་བདུན་ཡིན་ནོ། །དེའི་འོག་ཏུ་ལམ་ཤེས་པ་ཉིད་ཀྱི་
136



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
རྣམ་པ། རྒྱུ་དང་ལམ་དང་སྡུག་བསྔལ་དང་། །འགོག་པ་ལ་ནི་
གོ་རིམ་བཞིན། །དེ་དག་བརྒྱད་དང་བདུན་དང་ནི། །ལྔ་དང་
བཅུ་དྲུག་ཅེས་བསྒྲགས་སོ། །ཞེས་བྱ་བ་གསུངས་ཏེ། ཀུན་ནས་
ཉོན་མོངས་པ་དང་གཅིག་ཤོས་རྣམ་པར་བྱང་བ་ཉིད་ཀྱི་ཕྱོགས་ལ་་་
བརྟེན་ནས། ཀུན་འབྱུང་བ་དང་། ལམ་གྱི་བདེན་པ་དག་ནི་རྒྱུ་ཡིན་
ལ༑ སྡུག་བསྔལ་དང་འགོག་པའི་བདེན་པ་དག་ནི་འབྲས་བུ་ཡིན་
པར་དོན་གྱི་སྒོ་ནས་བསྟན་ཏེ། ཀུན་འབྱུང་བ་དང་། ལམ་དང་། སྡུག་
བསྔལ་དང་། འགོག་པའི་བདེན་པ་ལ་གྲངས་བཞིན་དུ་རྣམ་པ་
བརྒྱད་དང་ཞེས་བྱ་བ་ལ་སོགས་པ་ཁོང་དུ་ཆུད་པར་བྱའོ། །དེ་ལ་
ཡུལ་ལ་རྒྱབ་ཀྱིས་ཕྱོགས་ཏེ་འདོད་ཆགས་དང་བྲལ་བ་དང་། མངོན་
པར་ཞེན་པ་མེད་པས་མི་གནས་པ་དང་། ཉེས་པ་ཉེ་བར་ཞི་བ་དང༌།
འདོད་ཆགས་མེད་པ་དང་། ཞེ་སྡང་མེད་པ་དང་། གཏི་མུག་མེད་པ་
དང་༑ ཉོན་མོངས་པ་མེད་པ་དང་། སེམས་ཅན་མེད་པའི་རྣམ་པ་
དག་ནི་གོ་རིམ་བཞིན་དུ་རྒྱུ་གང་ཡིན་པ་སྟེ་འདུན་པ་དང་། འདོད་
ཆགས་དང་། ལྷར་གྱུར་པའམ་མིར་གྱུར་པ་མངོན་པར་དགའ་བ་
དང་། ཀུན་འབྱུང་བ་གང་ཡིན་པ་སྟེ་འདོད་ཆགས་དང་། ཞེ་སྡང་
དང་༑ གཏི་མུག་དང་། རབ་ཏུ་སྐྱེ་བ་གང་ཡིན་པ་སྟེ་ཀུན་ཏུ་རྟོག་པ་
དང་རྐྱེན་གང་ཡིན་པ་སྟེ་སེམས་ཅན་དུ་མངོན་པར་ཞེན་པ་དང་།
དེ་རྣམས་ཀྱི་གཉེན་པོར་གྱུར་པ་གསུམ་དང་། གསུམ་དང་། གཅིག་
དང་། གཅིག་སྟེ་དེ་ལྟར་ན་རྒྱུའི་བདེན་པའི་རྣམ་པ་བརྒྱད་ཡིན་ནོ། །
137



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྟོག་པའི་སྤྱོད་ཡུལ་མ་ཡིན་པ་ཉིད་ཀྱིས་ཚད་མེད་པ་དང་། འཁོར་
བ་དང་མྱ་ངན་ལས་འདས་པའི་མཐའ་གཉིས་དང་མ་འབྲེལ་བ་་་་་
དང་། ཆོས་ཀྱི་དབྱིངས་ལྟར་ཐ་མི་དད་པ་དང་། ཉན་ཐོས་ལ་སོགས་
པའི་ལྟར་མཆོག་ཏུ་འཛིན་པ་མེད་པ་དང་། ཐམས་ཅད་སྟོང་པར་
ཤེས་པས་རྣམ་པར་མི་རྟོག་པ་དང༌། ཤེས་པར་བྱར་མེད་པས་གཞལ་
དུ་མེད་པ་དང་། མངོན་པར་ཞེན་པ་མེད་པས་ཆགས་པ་མེད་པའི་
རྣམ་པ་དག་ནི་གོ་རིམ་བཞིན་དུ་སེམས་ཅན་ཐམས་ཅད་ལ་གོ་་་
སྐབས་འབྱེད་པའི་ལམ་དང་། ཇི་ལྟར་སེམས་ཅན་ཐམས་ཅད་ལ་གོ་
སྐབས་འབྱེད་པ་དང་། རིགས་པ་གང་ཡིན་པ་དང་། ཇི་ལྟར་རིགས་
པ་ཡིན་པ་དང་། སྒྲུབ་པ་གང་ཡིན་པ་དང་། ཇི་ལྟར་སྒྲུབ་པ་ཡིན་པ་
དང་། ངེས་པར་འབྱིན་པ་གང་ཡིན་པ་སྟེ་དེ་རྣམས་ཀྱི་ངོ་བོ་ཉིད་
གཉིས་དང་། གཉིས་དང༌། གཉིས་དང་གཅིག་སྟེ་དེ་ལྟར་ན་ལམ་གྱི་
བདེན་པའི་རྣམ་པ་བདུན་ཡིན་ནོ། །མེད་པས་ན་མི་རྟག་པ་དང་།
འདུ་བྱེད་པ་ཉིད་ཡིན་པས་ན་སྡུག་བསྔལ་བ་དང་།
ཡོངས་སུ་བརྟགས་པ་ལྟར་མེད་པས་སྟོང་པ་དང་། གང་ཟག་ལ་
སོགས་པ་མེད་པས་བདག་མེད་པའི་རྣམ་པ་དང་། ལྔ་པ་ཆོས་ཐམས་
ཅད་སྐྱེ་བ་མེད་པས་མཚན་ཉིད་མེད་པའི་རྣམ་པའི་ངོ་བོ་ཉིད་
རྣམས་ཏེ། དེ་ལྟར་ན་སྡུག་བསྔལ་གྱི་བདེན་པའི་རྣམ་པ་ལྔ་ཡིན་ནོ། །
འགོག་པའི་རྣམ་པའི་ངོ་བོ་ཉིད་ནི་ནང་དང་ཕྱི་དང་གཉིས་ཀའི་་་་་
དངོས་པོ་རྣམས་དགག་པས། ནང་དང་ཕྱི་དང་གཉིས་ཀའི་སྟོང་པ།གཞན་གྱིས་
138



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཉིད་ཀྱི་རྣམ་པ་སྟེ་གསུམ་དང་།ཞི་བའི་རྣམ་པའི་ངོ་བོ་ཉིད་
བཏགས་པའི་བདག་སྟོང་པ་དང་། སྣོད་ཀྱི་འཇིག་རྟེན་དང་། དོན་
དམ་པ་དང་། འདུས་བྱས་དང་། འདུས་མ་བྱས་དང་། རྟག་པ་དང་
ཆད་པའི་མཐའ་དང་། འཁོར་བ་ཐོག་མ་དང་ཐ་མ་མེད་པ་དང་།
རྟོགས་པའི་ཆོས་དོར་བ་མེད་པ་ལ་མངོན་པར་ཞེན་པ་དགག་པས།
སྟོང་པ་དང་། ཆེན་པོ་དང་། དོན་དམ་པ་དང་། འདུས་བྱས་དང་།
འདུས་མ་བྱས་དང་། མཐའ་ལས་འདས་པ་དང་། ཐོག་མ་དང་ཐ་མ་
མེད་པ་དང༌། དོར་བ་མེད་པ་སྟོང་པ་ཉིད་ཀྱི་རྣམ་པ་སྟེ་བརྒྱད་དང་།
གྱ་ནོམ་པའི་རྣམ་པ་གཞན་གྱིས་ཀུན་བརྟགས་པའི་བྱེད་པ་པོ་དགག་
པས་རང་བཞིན་སྟོང་པ་ཉིད་ཀྱི་རྣམ་པ་དང་། ངེས་པར་འབྱུང་བའི་
རྣམ་པ་ཕྱི་རོལ་གྱི་གཟུགས་ལ་སོགས་པ་ཡུལ་དུ་འཁྲུལ་པའི་བདག་་
ཉིད་བཏགས་པ་དང་། གཟུགས་སུ་རུང་བ་ལ་སོགས་པ་མཚན་ཉིད་
དང་༑ དཔྱིད་ལ་སོགས་པ་དུས་སུ་འཁྲུལ་བ་རྣམས་དགག་པས་ཆོས་
ཐམས་ཅད་དང་། རང་གི་མཚན་ཉིད་དང་། མི་དམིགས་པ་སྟོང་པ་
ཉིད་ཀྱི་རྣམ་པ་སྟེ་གསུམ་དང་། ངེས་པར་འབྱུང་བ་མྱ་ངན་ལས་
འདས་པའི་རྣམ་པ་ཁོ་ན་ངོ་བོ་ཉིད་དགག་པས་དངོས་པོ་མེད་པའི་་
ངོ་བོ་ཉིད་སྟོང་པ་ཀྱི་རྣམ་པ་གཅིག་སྟེ། དེ་ལྟར་ན་འགོག་པའི་
བདེན་པའི་རྣམ་པ་ནི་བཅུ་དྲུག་ཡིན་ལ། སྤྱིར་ན་ལམ་ཤེས་པ་ཉིད་
ཀྱི་རྣམ་པ་སུམ་ཅུ་རྩ་དྲུག་ཡིན་ནོ། །དེའི་འོག་ཏུ་རྣམ་པ་ཐམས་ཅད་
མཁྱེན་པ་ཉིད་ཀྱི་རྣམ་པ། དྲན་པ་ཉེར་བཞག་ནས་བཟུང་སྟེ། །༣
139



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མསངས་རྒྱས་རྣམ་པའི་མཐར་ཐུག་རྣམས། །ལམ་གྱི་བདེན་
པའི་རྗེས་མཐུན་པར། །ཀུན་མཁྱེན་གསུམ་དུ་ཕྱེ་བས་ན། །
སློབ་མ་བྱང་ཆུབ་སེམས་དཔའ་དང་། །སངས་རྒྱས་རྣམས་ལ་
རིམ་བཞིན་དེ། །སུམ་ཅུ་བདུན་དང་སུམ་ཅུ་བཞི། །སུམ་ཅུ་རྩ་
དགུ་དག་ཏུ་བཞེད། །ཅེས་བྱ་བ་གསུངས་ཏེ། དྲན་པ་ཉེ་བར་
བཞག་པ་ནས་བཟུང་སྟེ། སངས་རྒྱས་ཀྱི་རྣམ་པའི་མཐའ་ཐུག་པ་
རྣམས་ནི་ཐམས་ཅད་མཁྱེན་པ་ཉིད་གསུམ་གྱིས་བསྡུས་པའི་ལམ་་་་
ཡིན་པའི་སྒོ་ནས་རྣམ་པ་ཐམས་ཅད་མཁྱེན་པ་ཉིད་ཀྱིས་ཉན་ཐོས་
ལ་སོགས་པ་འཕགས་པའི་གང་ཟག་ཐམས་ཅད་བསྡུས་པའི་ཕྱིར།
གྲངས་བཞིན་དུ་ཉན་ཐོས་རྣམས་ལ་རྣམ་པ་སུམ་ཅུ་རྩ་བདུན་དང་།
བྱང་ཆུབ་སེམས་དཔའ་རྣམས་ལ་སུམ་ཅུ་རྩ་བཞི་དང༌། སངས་རྒྱས་
རྣམས་ལ་སུམ་ཅུ་རྩ་དགུར་བཞེད་དོ་ཞེས་བྱ་བ་སྟེ་སངས་རྒྱས་ཀྱི་་་་
རྒྱུད་ལ་ནི་འཕགས་པའི་སྐྱེ་བོ་མ་ལུས་པའི་ཡོན་ཏན་ལྷུན་གྱིས་གྲུབ་་
ཅིང་འཇུག་པ་ཞི་བས་བརྟེན་པ་ཡིན་ནོ། །དེ་ལ་ཐམས་ཅད་ཤེས་པ་
ཉིད་ལ་དང་པོར་ལུས་ལ་སོགས་པའི་དངོས་པོ་ལ་ཡོངས་སུ་རྟོག་་
པའི་ལམ་ལ་བདེན་པ་བཞི་ལ་འཇུག་པར་བྱ་བའི་ཕྱིར་ལུས་དང་།
ཚོར་བ་དང་། སེམས་དང༌། ཆོས་རང་དང་སྤྱིའི་མཚན་ཉིད་ཀྱིས་
དོན་གྱི་བྱ་བ་ནུས་པ་དང་མི་ནུས་པར་ཡོངས་སུ་བརྟགས་པར་བྱས་་
ཏེ་སྐྱེ་བ་མེད་པ་ཉིད་དུ་ཤེས་པ་དྲན་པ་ཉེ་བར་བཞག་པའི་རྣམ་པ་་་
བཞིའོ༑ །དེའི་འོག་ཏུ་དེ་ལྟར་ཞུགས་པ་ལ་བརྩོན་འགྲུས་འབྱུང་བས་
140



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
།རྩོལ་བ་ལས་བྱུང་བའི་ལམ་ལ་མི་དགེ་བ་དང་དགེ་བ་སྐྱེས་པ་དང་།
མ་སྐྱེས་པ་དག་གོ་རིམ་བཞིན་དུ་ཡང་དག་པར་སྤོང་བ་དང་། མི་
བསྐྱེད་པ་དང་། སྤེལ་བ་དང་། བསྐྱེད་པའི་རྒྱུའི་བརྩོན་འགྲུས་ཡང་
དག་པར་སྤོང་བའི་རྣམ་པ་བཞིའོ། །བརྩོན་འགྲུས་དང་ལྡན་པ་ནི་
སེམས་ལས་སུ་རུང་བ་ཉིད་དུ་བྱེད་པས། ཏིང་ངེ་འཛིན་ཡོངས་སུ་
སྦྱོང་བའི་ལམ་ལ་འདུན་པ་དང་། བརྩོན་འགྲུས་དང་། སེམས་དང་།
དཔྱོད་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་་
འཕྲུལ་ཐོབ་པར་བྱེད་པའི་རྟེན་དུ་གྱུར་པ་རྫུ་འཕྲུལ་གྱི་རྐང་པའི་་་་་
རྣམ་པ་བཞིའོ། །སེམས་ཡོངས་སུ་སྦྱང་བར་བྱས་པ་ལ་དྲོ་བ་དང་རྩེ་
མོའི་སྦྱོར་བ་འབྱུང་བས་མངོན་པར་རྟོགས་པར་སྦྱོར་བའི་ལམ་ལ་དྲོ་
བ་དང་རྩེ་མོའི་ངོ་བོ་ཉིད། དད་པ་དང་། བརྩོན་འགྲུས་དང༌། དྲན་
པ་དང་། ཏིང་ངེ་འཛིན་དང་། ཤེས་རབ་ཀྱི་དབང་པོའི་རྣམ་པ་ལྔའོ།།
དྲོ་བ་ལ་སོགས་པ་ཐོབ་པ་ལ་བཟོད་པ་དང་ཆོས་ཀྱི་མཆོག་འབྱུང་་་་
བས་མངོན་པར་རྟོགས་པ་དང་འབྲེལ་བའི་ལམ་ལ་བཟོད་པ་དང་་་་
ཆོས་མཆོག་གི་ངོ་བོ་ཉིད། དད་པ་དང་། བརྩོ་འགྲུས་དང་། དྲན་པ་
དང་། ཏིང་ངེ་འཛིན་དང་། ཤེས་རབ་ཀྱི་སྟོབས་ཀྱི་རྣམ་པ་ལྔའོ། །དྲོ་
བ་ལ་སོགས་པ་བཞི་རྟོགས་པ་ལ་བདེན་པ་མཐོང་བའི་ལམ་འབྱུང་་་
བས་མངོན་པར་རྟོགས་པའི་ལམ་ལ་དྲན་པ་དང་།ཆོས་རབ་ཏུ་རྣམ་
པར་འབྱེད་པ་དང་། བརྩོན་འགྲུས་དང༌། དགའ་བ་དང༌། ཤིན་ཏུ་
སྦྱངས་པ་དང༌། ཏིང་ངེ་འཛིན་དང་། བཏང་སྙོམས་ཡང་དག་བྱང་ལ
141



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པཆུབ་ཀྱི་ཡན་ལག་གི་རྣམ་པ་བདུན་ནོ། །བདེན་པ་མཐོང་བ་ཡོངས་
སུ་ ས་པ་ལ་སྒོམ་པའི་ལམ་འབྱུང་བས། རྣམ་པར་དག་པར་ངེས་
པར་འབྱིན་པའི་ལམ་ལ་ཡང་དག་པའི་ལྟ་བ་དང་། རྟོག་པ་དང་།
ངག་དང་། ལས་ཀྱི་མཐའ་དང་། འཚོ་བ་དང༌། རྩོལ་བ་དང་། དྲན་
པ་དང་། ཏིང་ངེ་འཛིན་འཕགས་པའི་ལམ་ཡན་ལག་བརྒྱད་ཀྱི་རྣམ་
པ་བརྒྱད་དེ། དེ་ལྟར་ན་སློབ་མ་རྣམས་ལ་ཀུན་ཤེས་པ་ཉིད་ཀྱི་ལམ་
གྱི་རྟེན་ཅན་གྱི་རྣམ་པ་སུམ་ཅུ་རྩ་བདུན་ཡིན་ནོ། །ལམ་ཤེས་པ་ཉིད་
ལ་གཉེན་པོའི་ལམ་ལ་ལྟ་བས་བྱས་པའི་མི་མཐུན་པའི་ཕྱོགས་ཀྱི་་་་་
གཉེན་པོ་དང་། དེའི་རྒྱུ་མཚན་གྱི་སྟེ་ལྟ་བའི་རྒྱུའི་རྣམ་པར་རྟོག་
པའི་
འི་གཉེན་པོ་དང་། ཁམས་གསུམ་པ་ལ་སྨོན་པ་སེམས་ཅན་དུ་ལྟ་
བ་ལ་ཞུགས་པའི་གཉེན་པོ་ཞེས་བྱ་བ་དེ་ལྟ་བུའི་ངོ་བོ་ཉིད་ལ་གོ་་་་
རིམ་བཞིན་དུ་སྟོང་པ་དང་། བདག་མེད་པའི་རྣམ་པའི་ངོ་བོ་ཉིད་
ནི་རྣམ་པར་ཐར་པའི་སྒོ་དང་པོའོ། །འགོག་པ་དང་། ལམ་གྱི་བདེན་
པའི་རྣམ་པའི་ངོ་བོ་ཉིད་ནི་གཉིས་པའོ། །མི་རྟག་པ་དང་། སྡུག་
བསྔལ་བ་དང་། ཀུན་འབྱུང་བའི་བདེན་པའི་རྣམ་པའི་ངོ་བོ་ཉིད་ནི་
གསུམ་པ་སྟེ། དེ་ལྟར་ན་རྣམ་པར་ཐར་པའི་སྒོ་གསུམ་གྱི་རྣམ་པ་
གསུམ་མོ། །སྤྲུལ་པའི་ལམ་ལ་གཟུགས་ཀྱི་འདུ་ཤེས་རྣམ་པར་མ་
བཤིག་པ་དང་རྣམ་པར་བཤིག་པའི་ཕྱིར། གོ་རིམ་བཞིན་དུ་ནང་
གཟུགས་ཅན་དང་གཟུགས་ཅན་མ་ཡིན་པས་ཕྱི་རོལ་གྱི་གཟུགས་ཁ་་
དོག་བཟང་བ་དང་ངན་པ་རྣམས་ལ་བལྟའོ་ཞེས་བྱ་བ་སྤྲུལ་པའི་་་་་བ
142



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
སྒྲིབ་པའི་སྟེ་དེའི་མི་མཐུན་པའི་ཕྱོགས་ཀྱི་གཉེན་པོར་རྣམ་པར་ཐར་
པ་འདི་གཉིས་དང་། གཟུགས་སྡུག་པ་དང་མི་སྡུག་པ་སྤྲུལ་པ་ལ་གོ་པ
རིམ་བཞིན་དགའ་བ་དང་མི་དགའ་བའི་ཀུན་ནས་ཉོན་མོངས་པ་དེ་
དག་གི་གཉེན་པོར་སྡུག་པའི་རྣམ་པར་ཐར་པའི་སྒོ་ལུས་ཀྱིས་མངོན་
སུམ་དུ་བྱས་ནས་རྫོགས་པར་བྱས་ཏེ་གནས་སོ་ཞེས་བྱ་བ་རྣམ་པར་་
ཐར་པ་གཅིག་སྟེ་དེ་ལྟར་ན་རྣམ་པར་ཐར་པའི་སྒོ་རྣམ་པ་གསུམ་་
མོ༑ །འདིར་ཡང་བདག་ཉིད་གཟུགས་སྡུག་པ་དང་མི་སྡུག་པ་ལ་ཕན་
ཚུན་ལྟོས་པའི་འདུ་ཤེས་དང་། ཕན་ཚུན་རྗེས་སུ་འགྲོ་བའི་འདུ་ཤེས་
ལ་བརྟེན་ཏེ་ཕན་ཚུན་གྱི་འདུ་ཤེས་རོ་གཅིག་པ་ཐོབ་པས་གཟུགས་
ཇི་ལྟར་འདོད་པའི་རྣམ་པར་ཐར་པ་ལ་དབང་ཐོབ་པ་ཡིན་ནོ་ཞེས་་
བལྟ་བར་བྱ་སྟེ། རྫོགས་པའི་བྱང་ཆུབ་ཀྱི་བདག་ཉིད་ཐར་པ་ཁྱད་
པར་ཅན་གྱི་རྒྱུར་གྱུར་པས་ན་རྣམ་པར་ཐར་པའོ། །མཐོང་བའི་ཆོས་
ལ་སྟེ་བཅོམ་ལྡན་འདས་ཀྱི་མངོན་སུམ་དུ་མཛད་པའི་ཡེ་ཤེས་སོ། །
དེའི་བདག་ཉིད་ཅན་གྱི་བདེ་བར་གནས་པའི་ལམ་ལ་ཐར་བ་དང་་་
མཐུན་པར་གནས་པའི་ལམ་གྱི་རང་བཞིན་ལ་གཟུགས་མེད་པའི་་་་
སྙོམས་པར་འཇུག་པའི་རྣམ་པ་བཞི་དང་། འདོད་ཆགས་ལ་སོགས་
པའི་ཉོན་མོངས་པ་ཞི་བར་གནས་པའི་ལམ་གྱི་རང་བཞིན་ལ་འདུ་་་
ཤེས་དང་ཚོར་བ་འགོག་པའི་རྣམ་པ་གཅིག་སྟེ་དེ་ལྟར་ན་རྣམ་པ་་་་
ལྔའོ༑ །འཇིག་རྟེན་ལས་འདས་པའི་ལམ་ལ་བསམ་གཏན་བཞི་དང་
གཟུགས་མེད་པ་དང་འགོག་པའི་སྙོམས་པར་འཇུག་པ་དག་སྟེ་་་་་་
143



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
1
ལདགུའོ༑ །ཉོན་མོངས་པ་སྤོང་བའི་ལམ་ལ་བར་ཆད་མེད་པའི་ལམ་གྱི་
རྣམ་པར་གཅིག་ལ་བདེན་པ་བཞིས་བསྡུས་པ་ཉོན་མོངས་པ་དང་མི་
ལྡན་པའི་མཚན་ཉིད་བཞིའོ། །སངས་རྒྱས་ཉིད་ཀྱི་ལམ་ལ་སྦྱིན་པ་ལ་
སོགས་པའི་ཕ་རོལ་ཏུ་ཕྱིན་པ་བཅུ་སྟེ། དེ་ལྟར་ན་བྱང་ཆུབ་སེམས་
དཔའ་རྣམས་ལ་ལམ་ཤེས་པ་ཉིད་ཀྱི་ལམ་གྱི་རྟེན་ཅན་གྱི་རྣམ་པ་་་་
སུམ་ཅུ་རྩ་བཞིའོ། །རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་པ་ནི་
ཤིན་ཏུ་ཕུལ་དུ་བྱུང་བའི་ཕྱིར་ཐུན་མོང་མ་ཡིན་པའི་ལམ་གཅིག་པུ་་
ཁོ་ན་ཡིན་ཏེ། འོན་ཀྱང་སྟོབས་དང་མི་འཇིགས་པ་ལ་སོགས་པའི་
དབྱེ་བས་ལམ་འདིའི་ཁྱད་པར་གྱི་མཚན་ཉིད་ཐུན་མོང་མ་ཡིན་པའི་
རྣམ་པར་དབྱེ་བ་བརྗོད་པར་བྱ་བ་ཡིན་པས་དེ་ལ་ནི་གནས་དང་་་་
གནས་མ་ཡིན་པ་དང་། ལས་ཀྱི་རྣམ་པར་སྨིན་པ་དང་། མོས་པ་སྣ་
ཚོགས་དང་། འཇིག་རྟེན་གྱི་ཁམས་དུ་མ་དང༌། དབང་པོ་མཆོག་
དང་མཆོག་མ་ཡིན་པ་དང༌། ཐམས་ཅད་དུ་འགྲོ་བའི་ལམ་དང་།
ཀུན་ནས་ཉོན་མོངས་པ་དང་རྣམ་པར་བྱང་བ་དང་། སྔོན་གྱི་གནས་
རྗེས་སུ་དྲན་པ་དང་། འཆི་འཕོ་དང་སྐྱེ་བ་དང༌། ཟག་པ་ཟད་པ་
མཁྱེན་པའི་སྟོབས་ཀྱི་རྣམ་པ་བཅུ་དང་། ང་ནི་སངས་རྒྱས་སོ་ཞེས་
བདག་ཉིད་ཞལ་གྱིས་འཆེས་པ་དང༌། འདོད་ཆགས་ལ་སོགས་པ་
བར་ཆད་བྱེད་པ་ཉིད་དུ་བརྗོད་པ་དང་། ཐམས་ཅད་ཤེས་པ་ཉིད་
ལ་སོགས་པའི་ལམ་ངེས་པར་འབྱུང་བ་ཉིད་དུ་རབ་ཏུ་བསྟན་པ་
དང་། བདག་ཉིད་ཀྱི་ཟག་པ་ཟད་པ་ཉིད་དུ་ཞལ་གྱིས་བཞེས་པ་ལ་
144



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
རྒོལ་བ་པོ་མེད་པས་མི་འཇིགས་པའི་རྣམ་པ་བཞི་དང་། རྣམ་གྲངས་
དང་། ཆོས་ཀྱི་མཚན་ཉིད་དང་། ཡུལ་གྱི་སྐད་དང་། ཆོས་རབ་ཏུ་
དབྱེ་བའི་ཡུལ་ལ་གོ་རིམ་བཞིན་དུ་ཆོས་དང་། དོན་དང་། ངེས་པའི་
ཚིག་དང་། སྤོབས་པ་སོ་སོ་ཡང་དག་པར་རིག་པའི་རྣམ་པ་བཞི་
དང་༑ འཁྲུལ་པ་དང༌། ཅ་ཅོ་དང་། དྲན་པ་ཉམས་པ་དང་། ཐུགས་
མཉམ་པར་མ་བཞག་པ་དང་། ཐ་དད་པ་ཉིད་ཀྱི་འདུ་ཤེས་དང་། སོ་
སོར་མ་བརྟགས་པའི་བཏང་སྙོམས་མི་མངལ་བའི་རྣམ་པ་དྲུག་དང་།
འདུན་པ་དང་། བརྩོན་འགྲུས་དང་། དྲན་པ་དང་། ཏིང་ངེ་འཛིན་
དང་། ཤེས་རབ་དང༌། རྣམ་པར་གྲོལ་བ་ལས་ཉམས་པ་མི་མངའ་
བའི་རྣམ་པ་དྲུག་དང་།སྐུ་དང་གསུང་དང་ཐུགས་ཀྱི་ཕྲིན་ལས་
རྣམས་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བའི་རྣམ་
པ་གསུམ་དང་། འདས་པ་དང་། མ་འོངས་པ་དང་། ད་ལྟར་བྱུང་བ་
ལ་མ་ཆགས་མ་ཐོགས་པའི་ཡེ་ཤེས་ཀྱི་རྣམ་པ་གསུམ་སྟེ། དེ་ལྟར་
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་རྣམ་པ་དག་དང་།
སངས་རྒྱས་བྱུང་བ་གང་ཡང་དེ་བཞིན་ཉིད་མི་སྟོང་པ་ནི་འགའ་་་་
ཡང་མི་སྲིད་པས་སངས་རྒྱས་ཐམས་ཅད་ཀྱིས་བཤད་པའི་དེ་བཞིན་་་
ཉིད་དང་།འདུས་བྱས་དང་འདུས་མ་བྱས་ཀྱི་ཆོས་ཐམས་ཅད་
སྤངས་པ་དང་། མངོན་དུ་བྱ་བ་དང་། སྐྱེད་པ་དང་། དགག་པ་དང་།
བསྐལ་པ་སྐད་ཅིག་ཏུ་བྱ་བ་དང་། སྐད་ཅིག་བསྐལ་པ་ཙམ་དུ་བྱིན་
གྱིས་བརླབས་པ་སོགས་ལ་མངའ་བསྒྱུར་བའི་རང་བྱུང་དང་། དེ་ལ་
145



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རང་བྱུང་གང་ཞེ་ན། རང་བྱུང་གི་ཡེ་ཤེས་སོ། །དེ་ཡང་གཉིས་ཏེ།
ཆོས་ཀྱི་དབྱིངས་དང༌། སྲིད་པ་ཐ་མ་པས་ཐོབ་པའི་རྣམ་པ་ཐམས་
ཅད་མཁྱེན་པའི་ཡེ་ཤེས་སོ། །དེ་ལ་ཆོས་ཀྱི་དབྱིངས་ཀྱི་དབང་དུ་
བྱས་ཏེ། འཕགས་པ་སྡོང་པོ་བཀོད་པ་ལས། འཇིག་རྟེན་ཁམས་
རྣམས་ལ་ལ་དག །བསམ་གྱིས་མི་ཁྱབ་ཚིག་གྱུར་ཀྱང་། །ནམ་མཁའ་
འཇིག་པར་འགྱུར་བ་མེད། །རང་བྱུང་ཡེ་ཤེས་དེ་བཞིན་ནོ། །ཞེས་
གསུངས་སོ། །དེ་ཇི་ལྟར་རང་བྱུང་གི་ཡེ་ཤེས་ཡིན་ཅེ་ན། རྒྱུ་དང་རྐྱེན་
གྱི་རྣམ་པས་མ་བྱས་པའི་ཕྱིར་དང་། རྣམ་པ་མི་རྟོག་པའི་ཡེ་ཤེས་ཀྱི་
རྒྱུར་གྱུར་པའི་ཕྱིར་རོ། །ཕྱི་མའི་དབང་དུ་བྱས་ཏེ་བྱང་ཆུབ་སེམས་
དཔའ་དུས་ཡུན་རིང་དུ་དགེ་བའི་བཤེས་གཉེན་རབ་ཏུ་མཉེས་པར་
བྱས་པའི་གདམས་ངག་རབ་ཏུ་བསྟན་པ་ཐོས་པས་ཚེ་དེ་ལ་སློབ་་་་
དཔོན་མེད་པའི་ཡེ་ཤེས་བརྙེས་པས་ན་གཞན་ལ་རགས་མ་ལུས་པའི་
ཕྱིར་རང་བྱུང་སྟེ། འདིར་ཕྱི་མ་ཉིད་བཟང་ངོ༌། །རྣམ་པ་ཐམས་ཅད་
མངོན་པར་རྫོགས་པར་བྱང་ཆུབ་པའི་སངས་རྒྱས་ཉིད་ཀྱི་རྣམ་པ་་་
གསུམ་སྟེ། དེ་ཡང་དེ་བཞིན་ཉིད་ལ་དམིགས་ཏེ་རྣམ་པ་ཐམས་ཅད་
མཁྱེན་པའི་ཡེ་ཤེས་ཐོབ་པས་དངོས་པོ་རྣམས་ལ་དབང་འབྱོར་བའི་ས
མཐུའི་སྒོ་ནས་ནི་རང་བྱུང་དུ་བཞག་ལ། དེ་ཉིད་སྣ་ཚོགས་མ་འདྲེས་
པར་མཁྱེན་པའི་སྒོ་ནས་ནི་སངས་རྒྱས་ཉིད་ཀྱི་རྣམ་པ་ཞེས་བྱ་སྟེ་་་་
ཁྱད་པར་ནི་འདི་ཙམ་དུ་ཟད་དོ། །དེ་ལྟར་ན་སངས་རྒྱས་རྣམས་ཀྱི་
རྣམ་པ་ཐམས་ཅད་མཁྱེན་པ་ཉིད་ཀྱི་ལམ་གྱི་རྟེན་ཅན་གྱི་རྣམ་པ་ནི་
146



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
སུམ་ཅུ་རྩ་དགུའོ། །དེ་ལ་ཐམས་ཅད་ཤེས་པ་ཉིད་ཀྱི་རྣམ་པ་ནི་ཉན་
ཐོས་དང་བྱང་ཆུབ་སེམས་དཔའི་བྱེ་བྲག་གིས་གོ་རིམ་བཞིན་དུ་ཉོན་
མོངས་པ་རྣམས་མདའ་དུག་ཅན་དང་འདྲ་བར་སྤོང་བས་ཟག་པ་་་་
མེད་པ་དང་། ཆེད་དུ་ཉོན་མོངས་པ་མི་སྤོང་བས་ཟག་པ་དང་
བཅས་པ་དག་ཀྱང་ཡིན་ནོ། །ལམ་ཤེས་པ་ཉིད་ཀྱི་རྣམ་པ་ནི་བྱང་
ཆུབ་སེམས་དཔའ་རྣམས་ཀྱི་ཉོན་མོངས་པ་ཤིན་ཏུ་མ་སྤངས་པའི་་་
ཕྱིར་ཟག་པ་དང་བཅས་པ་ཁོ་ན་ཡིན་ནོ། །དེ་ཡང་འོད་སྲུང་གྲོང་
ཁྱེར་ཆེན་པོའི་ཕྱགས་དར་དང་ལྡན་ལྗིན་དང་མི་གཙང་བ་རྣམས་ནི་
བུ་རམ་ཤིང་གི་ཞིང་དང་། འབྲས་ཀྱི་ཞིང་དང་། ཏིལ་གྱི་ཞིང་དག་ལ་
ཕན་པར་བྱེད་དོ། །འོད་སྲུང་དེ་བཞིན་དུ་བྱང་ཆུབ་སེམས་དཔའ་
རྣམས་ཀྱི་ཉོན་མོངས་པ་ཡང་རྫོགས་པའི་བྱང་ཆུབ་ལ་ཕན་པར་བྱེད་
པ་ཞེས་གསུངས་པ་ལྟར་ཡིན་ནོ། །རྣམ་པ་ཐམས་ཅད་མཁྱེན་པ་ཉིད་
ཀྱི་ལམ་གྱི་རྣམ་པ་ནི་ཡང་དག་པར་རྫོགས་པའི་སངས་རྒྱས་ཀྱིས་་་
ཉོན་མོངས་པ་དང་ཤེས་བྱའི་སྒྲིབ་པའི་བག་ཆགས་དང་བཅས་ཏེ་་་
རྣམ་པ་ཐམས་ཅད་དུ་སྤངས་པས་ཆོས་ཐམས་ཅད་ལ་མངའ་བསྒྱུར་
བའི་ཕྱིར་ཟག་པ་མེད་པ་ཁོ་ན་དག་ཡིན་ཏེ། རྣམ་པ་རྣམས་གཅིག་
ཏུ་བསྡོམས་ན་རྣམ་པ་བརྒྱ་བདུན་ཅུ་རྩ་གསུམ་ཡོད་དོ། །སྦྱོར་བ་
ཉན་ཐོས་སོགས་ལས་ཁྱད་པར་ཅན་དུ་གྱུར་པ་དག་གིས་རྣམ་པ་་་་
རྣམས་བསྒོམ་དགོས་ན། དེ་དག་ཀྱང་སྦྱོར་བ་པོ་མེད་པར་བརྗོད་
པར་མི་ནུས་པས་མཉན་པ་ལ་སོགས་པའི་སྣོད་སྦྱོར་བ་པོ། སངས་
147



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སརྒྱས་རྣམས་ལ་ལྷག་པར་བྱས། །དེ་ལ་དགེ་བའི་རྩ་བ་བསྐྲུན། །
དགེ་བའི་བཤེས་ཀྱི་མགོན་བཅས་པ། །འདི་མཉན་པ་ཡིན་
སྣོད་ཡིན་ནོ། །སངས་རྒྱས་བསྟེན་དང་ཀུན་འདྲི་དང༌། །སྦྱིན་
དང་ཚུལ་ཁྲིམས་སོགས་སྤྱོད་པས། །ལེན་དང་འཛིན་པ་ལ་
སོགས་པའི། །སྣོད་དུ་དམ་པ་རྣམས་བཞེད་དོ། །ཞེས་བྱ་བ་
གསུངས་ཏེ། འདས་པ་དང་ད་ལྟར་བྱུང་བའི་སངས་རྒྱས་རྣམས་ལ་
སྤྱིར་དགེ་བའི་རྩ་བ་བསྐྲུན་ཅིང་སྦྱངས་པ་དང་། དེ་བཞིན་གཤེགས་
པ་རྣམས་ལ་ལུས་ལ་སོགས་པའི་བསྙེན་བཀུར་གྱིས་མཉེས་པར་བྱ་བ་
དང་། ཐེ་ཚོམ་གྱི་དོན་ཡོངས་སུ་འདྲི་བ་དང་། སྦྱིན་པ་ལ་སོགས་པའི་
ཕ་རོལ་ཏུ་ཕྱིན་པ་བཅུ་སྒྲུབ་པ་དང་ལྡན་པ་དང་། དགེ་བའི་བཤེས་
གཉེན་དག་གིས་བྱིན་གྱིས་བརླབས་པ་རྣམས་ནི་གོ་རིམ་ཇི་ལྟ་བར་
རྣམ་པའི་མཚན་ཉིད་ཅན་གྱི་ཡུམ་འདིའི་གཞུང་མཉན་པ་དང༌།
འཛིན་པ་དང་དོན་མི་བརྗེད་པ་དང་། ཚུལ་བཞིན་ཡིད་ལ་བྱེད་དེ་
སྒོམ་པའི་སྣོད་ཉིད་ཡིན་པར་སངས་རྒྱས་ལ་སོགས་པ་བཞེད་དོ། །དེ་
ལྟར་སྦྱོར་བ་པོ་བསྟན་ནས་སྦྱོར་བ། གཟུགས་ལ་སོགས་ལ་མི་
གནས་ཕྱིར། །དེ་ལ་སྦྱོར་བ་བཀག་པའི་ཕྱིར། །དེ་ཡི་དེ་བཞིན་
ཉིད་ཟབ་ཕྱིར། །དེ་རྣམ་གཏིང་དཔག་དཀའ་བའི་ཕྱིར། །དེ་
དག་ཚད་ནི་མེད་ཕྱིར་དང་། །ཚེགས་ཆེན་ཡུན་རིང་རྟོགས་
པའི་ཕྱིར། །ལུང་བསྟན་ཕྱིར་མི་ལྡོག་ཉིད་དང་། །ངེས་འབྱུང་
བར་ཆད་མེད་བཅས་དང་། །བྱང་ཆུབ་ཉེ་དང་མྱུར་བ་དང་། །
148



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལ་བགཞན་དོན་འཕེལ་མེད་འགྲིབ་མེད་ཕྱིར། །ཆོས་དང་ཆོས་
མིན་སོགས་མི་མཐོང་། །གཟུགས་སོགས་བསམ་མི་ཁྱབ་མི་
མཐོང་༑ །གཟུགས་སོགས་དེ་ཡི་མཚན་མ་དང་། །དེ་ཡི་ངོ་བོ་
རྣམས་མི་རྟོག །འབྲས་བུ་རིན་ཆེན་སྦྱིན་བྱེད་དང༌། །དེ་ནི་
དག་པ་མཚམས་དང་བཅས། །ཞེས་བྱ་བ་གསུངས་ཏེ། གཟུགས་
ལ་སོགས་པ་ལ་ངོ་བོ་ཉིད་མེད་པ་ཉིད་ཀྱིས་མི་གནས་པ་སྟེ་མངོན་་་་
པར་མ་ཞེན་པ་དང༌། གཟུགས་སོགས་དེ་དག་ལ་བསྒོམ་པར་བྱ་བ་
་སོགས་པ་གསུམ་པོ་ཉེ་བར་མི་དམིགས་པས་མི་སྦྱོར་བ་ཉིད་སྦྱོར་་
བ་ཡིན་པ་དང་། གཟུགས་ལ་སོགས་པ་དེ་དག་ཉིད་དེ་བཞིན་ཉིད་
ཀྱི་ངོ་བོ་ཉིད་ཀྱིས་ཟབ་པ་དང་། གཏིང་དཔག་དཀའ་བ་དང་། ཚད་
མེད་པ་ཞེས་བྱ་བ་དེ་ལྟར་རྟོགས་པ་རྣམས་ཀྱི་གྲངས་བཞིན་དུ་
གཟུགས་ལ་སོགས་པ་ལ་མི་གནས་པ་དང་། མི་སྦྱོར་བ་དང་། ཟབ་པ་
དང་། གཏིང་དཔག་དཀའ་བ་དང་། ཚད་མེད་པའི་སྦྱོར་བ་སྟེ་ལྔ་
དང་། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་སྡུག་བསྔལ་
གྱིས་སྐྲག་པ་དང་། བསྐལ་པ་གྲངས་མེད་པ་དུ་མས་མངོན་པར་བྱང་
ཆུབ་པ་ལ་མི་སྐྲག་པ་དང་། ཡུམ་ཐོས་ནས་ཕྱིར་མི་ལྡོག་པ་ཉིད་དུ་
ཡང་དག་པར་འཛིན་པ་དང་། ཉན་རང་གི་སར་ངེས་པར་འབྱུང་བ་
བླ་ན་མེད་པའི་ཡེ་ཤེས་ཐོབ་པ་ལ་བར་ཆད་ཀྱི་ཆོས་སྤོང་བ་དང་།
གུས་པ་དང་བཅས་པར་རྟག་ཏུ་ཆོས་བསྒོམས་པ་དང་། སྔོན་མ་བྱུང་
བའི་ཟག་པ་མེད་པའི་ཆོས་གསར་དུ་ཐོབ་པ་ཀུན་ཀྱི་རྟེན་ཉིད་དང་།ལ
149



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འབྲས་བུ་ཆོས་ཀྱི་སྐུ་མངོན་པར་འགྲུབ་པར་སྨོན་པ་དང་།སེམས་
ཅན་ཀུན་ལ་སྨན་པའི་ཆོས་ཀྱི་འཁོར་ལོ་རབ་ཏུ་བསྐོར་བ་དང་།
ཡང་དག་པར་གཟུགས་ལ་སོགས་ལ་འཕེལ་བ་དང་འགྲིབ་པ་མི་་་་་་
མཐོང་བ་དང་། གཟུགས་སོགས་དང་ནམ་མཁའ་ལ་སོགས་པ་
འདོད་པའི་ཁམས་སུ་མི་དམིགས་པ་དང་། གཟུགས་ལ་སོགས་པ་
བསམ་གྱིས་མི་ཁྱབ་པའི་སྟོང་པ་ཉིད་ཀྱི་རྣམ་པར་རློམ་པ་མེད་པ་་་་
དང་། གཟུགས་ཀྱི་ཕུང་པོ་དང༌། དེའི་མཚན་མ་སྔོན་པོ་ལ་སོགས་པ་
དང་། དེའི་ངོ་བོ་འབྱུང་བ་ཆེན་པོ་ཉིད་དུ་རྣམ་པར་མི་རྟོག་པ་དང༌།
འབྲས་བུ་དང་པོ་མཐོང་བ་སོགས་བཞི་རང་རྒྱལ་སངས་རྒྱས་རྣམ་་་་
དང་༑ གནས་ངན་ལེན་གྱི་སྒྲིབ་པ་དག་པ་གཟུགས་རྣམ་པར་དག་པ་
དང་། ཡུམ་འདྲི་བ་སོགས་ལ་ལོ་སྐོར་དུ་མངོན་པར་བརྩོན་པ་མི་
འདོར་བ་ཞེས་བྱ་བ་ལ་སོགས་པའི་སྒྲུབ་པ་དང་ལྡན་པ་རྣམས་ཀྱིས་་
གོ་རིམ་བཞིན་དུ་ཚེགས་ཆེན་པོས་ཡུན་རིང་པོ་ཞི་གནས་མངོན་པར་
རྫོགས་པར་འཚང་རྒྱ་བའི་སྦྱོར་བ་དང་། ལུང་བསྟན་པ་འཐོབ་པའི་
སྦྱོར་བ་དང་། ཕྱིར་མི་ལྡོག་པ་ཉིད་ཀྱི་སྦྱོར་བ་དང་། ངེས་པར་འབྱུང་
བའི་སྦྱོར་བ་དང་། བར་ཆད་མེད་པའི་སྦྱོར་བ་དང་། ཡང་དག་པར་།
མངོན་པར་རྫོགས་པའི་བྱང་ཆུབ་ལ་ཉེ་བའི་སྦྱོར་བ་དང་། མྱུར་དུ་
མངོན་པར་རྫོགས་པར་བྱང་ཆུབ་པའི་སྦྱོར་བ་དང་། གཞན་གྱི་དོན་
གྱི་སྦྱོར་བ་དང་། འཕེལ་བ་དང་འགྲིབ་པ་མེད་པའི་སྦྱོར་བ་དང་།
ཆོས་དང་ཆོས་མ་ཡིན་པ་ལ་སོགས་པར་མི་དམིགས་པའི་སྦྱོར་བ་་་་
150



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པ
དང་། གཟུགས་ལ་སོགས་པ་བསམ་གྱིས་མི་ཁྱབ་པའི་རྣམ་པ་འགོག་
པའི་སྦྱོར་བ་དང་། གཟུགས་ལ་སོགས་པའི་དངོས་པོར་རྣམ་པར་མི་
རྟོག་པའི་སྦྱོར་བ་དང་། འབྲས་བུ་རིན་པོ་ཆེ་སྦྱིན་པའི་སྦྱོར་བ་དང་།
རྣམ་པར་དག་པའི་སྦྱོར་བ་དང་། ས་མཚམས་ལ་སྦྱོར་བ་དང་རྣམ་
པ་བཅོ་ལྔ་སྟེ་སྦྱོར་བ་ཉི་ཤུ་ཡིན་ནོ། །འདི་དག་ནི་ངེས་པར་འབྱེད་
པའི་ཆ་དང་མཐུན་པ་བཞི་ཆར་གྱི་ཐུན་མོང་དུ་སྦྱར་བ་ཡིན་པར་་་་་
ཤེས་པར་བྱའོ། །སྦྱོར་བ་ཉི་ཤུ་དེ་དག་གི་གོ་རིམ་འདི་ནི་རིགས་པ་ཁོ་
ན་སྟེ། དེ་ཡང་གཟུགས་ལ་སོགས་པའི་ཆོས་ཐམས་ཅད་ལ་མངོན་
པར་ཞེན་པ་མེད་པས་གནས་པ་དང་། དེ་ལ་མི་སྦྱོར་བའི་སྦྱོར་བ་ལ་
མངོན་པར་བརྩོན་པ་དེ་དག་གིས་གཟུགས་ལ་སོགས་པ་ལ། ཟབ་པ་
ཉིད་དང་། གཏིང་དཔག་པར་དཀའ་བ་ཉིད་དང་། ཚད་མེད་པ་
ཉིད་རྟོགས་པར་འགྱུར་རོ། །དེ་ནས་འདི་ཡང་དག་པའི་སྦྱོར་བ་མི་
བྱེད་པ་ལས་དང་པོ་བ་ཉིད་ཀྱིས་ནི་ཚེགས་ཆེན་པོས་འཐོབ་པོ། །དེ་
ལས་གཞན་པ་ནི་ལུང་བསྟན་པ་དང་། ཕྱིར་མི་ལྡོག་པའི་ས་བདེ་
བླག་ཏུ་ཐོབ་ནས་ངེས་པར་འབྱུང་བ་དང་མི་འབྲལ་བར་འགྱུར་ཞིང་
བར་ཆད་མེད་པར་འགྱུར་བ་དང་། མངོན་པར་བྱང་ཆུབ་ལ་ཉེ་བར་
འགྱུར་བ་དང་། མྱུར་དུ་མངོན་པར་རྫོགས་པར་བྱང་ཆུབ་པར་
འགྱུར་རོ། །དེ་ལས་གཞན་གྱི་དོན་བྱེད་ཅིང་འཕེལ་པ་མེད་པ་དང་
འགྲིབ་པ་མེད་པར་འགྱུར་རོ། །དེས་ན་ཆོས་དང་ཆོས་མ་ཡིན་པ་ལ་
སོགས་པ་ལ་མིང་དང་གཟུགས་དང་བསམ་གྱིས་མི་ཁྱབ་ལ་ཁྱད་པར་
151



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གྱི་འདུ་ཤེས་ཐམས་ཅད་དང་བྲལ་བས་རྣམ་པར་མི་རྟོག་པ་དང༌།
འབྲས་བུ་རིན་པོ་ཆེ་སྦྱིན་པས་མཆོག་ཏུ་རྣམ་པར་དག་པའི་མཐར་
ཐུག་པ་ཐོབ་པར་འགྱུར་ཏེ། སྔ་མ་བཞིན་དུ་ལོ་ལ་སོགས་པར་མངོན་
པར་བརྩོན་པས་སེམས་ཀྱི་རྒྱུད་ཡོངས་སུ་སྦྱང་བ་ཡིན་པས་འདི་ནི་་་
མངོན་པར་རྟོགས་པས་རབ་ཏུ་ཕྱེ་བ་ཡིན་ནོ། །ཡོན་ཏན་མཐོང་བ་
སྔོན་དུ་བཏང་ན་སྦྱོར་བ་རྣམས་ལ་ཤིན་ཏུ་གོམས་པར་བྱེད་པས་་་་་
སྦྱོར་བའི་འོག་ཏུ་དེ་དག་གི་ཡོན་ཏན་བདུད་ཀྱི་མཐུ་བཅོམ་ལ་་་་
སོགས་པ། ཡོན་ཏན་རྣམ་པ་བཅུ་བཞིའོ། །ཞེས་བྱ་བ་གསུངས་
ཏེ། བདུད་ཀྱི་མཐུ་བཅོམ་པ་སྟེ་བགེགས་རྣམས་ཀྱི་ནུས་པ་བསལ་བ་
དང་། དུས་རྟག་ཏུ་སངས་རྒྱས་རྣམས་ཀྱིས་དགོངས་ཤིང་མཁྱེན་པ་
ཉིད་དང༌། སངས་རྒྱས་ཀྱིས་མངོན་སུམ་གྱི་ཡུལ་ཉིད་དུ་མཛད་པ་
དང་། ཡང་དག་པར་རྫོགས་པའི་བྱང་ཆུབ་ཐོབ་པ་དང་ཉེ་བར་གྱུར་
པ་དང་། དོན་ཆེན་པོ་ཉིད་དེ་གཞན་གྱི་དོན་ལ་སོགས་པ་དང་། ཡུལ་
དཔྱད་པ་སྟེ་ཡུམ་བཤད་པའི་ཕྱིར་བྱང་ཕྱོགས་ལ་སོགས་པའི་ཡུལ་་་
བསྟན་པ་དང་། ཟག་པ་མེད་པའི་སངས་རྒྱས་ཀྱི་ཡོན་ཏན་ཐམས་
ཅད་རྫོགས་པ་དང་། ཆོས་ཐམས་ཅད་སྟོང་པ་ཉིད་དུ་སྨྲ་བའི་སྐྱེས་
བུ་ཉིད་དང་། རྫོགས་པའི་བྱང་ཆུབ་ལས་མི་ཕྱེད་པ་ཉིད་དང་།
འཁོར་གསུམ་ཡོངས་སུ་དག་པའི་སྦྱིན་པ་ལ་སོགས་པ་དགེ་བའི་རྩ་
བ་ཐུན་མོང་མ་ཡིན་པ་སྐྱེ་བ་དང་། དམ་བཅས་པའི་དོན་ཇི་ལྟ་བ་
བཞིན་དུ་སྒྲུབ་སྟེ་སྔོན་གྱི་སྨོན་ལམ་ཐམས་ཅད་རྫོགས་པ་དང་།
152



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལསྟོབས་ལ་སོགས་པ་འབྲས་བུ་རྒྱ་ཆེན་པོ་ཡོངས་སུ་འཛིན་པ་དང་།
ཆོས་སྟོན་པ་ལ་སོགས་པས་སེམས་ཅན་གྱི་དོན་སྒྲུབ་པ་དང་། ཤེས་
རབ་ཀྱི་ཕ་རོལ་ཏུ་ཕྱིན་པ་མ་ཚང་བ་མེད་པར་ངེས་པར་འཐོབ་པ་་་་
ཞེས་བྱ་བའི་ཡོན་ཏན་རྣམས་ཏེ། གྲངས་བཞིན་དུ་སངས་རྒྱས་
རྣམས་ཀྱིས་བྱིན་གྱིས་བརླབས་ཏེ་ནུས་པ་བསྐྱེད་པ་དང་། དགོངས་
ཤིང་མཁྱེན་པ་དང་། ཡེ་ཤེས་ཀྱིས་ཏེ་ལྷ་དང་ཤེས་རབ་དང་ཆོས་
དང་སངས་རྒྱས་ཀྱི་སྤྱན་གྱིས་གཟིགས་པ་དང་། ཉེ་བར་གྱུར་པ་དེ་
ཉིད་དང་། བསྟོད་པ་དང་བཀུར་བ་ལ་སོགས་པའི་ཕན་ཡོན་ཆེན་པོ་
དང་། སེམས་ཅན་ཡོངས་སུ་སྨིན་པའི་བྱ་བ་བྱེད་པ་དང་། གཉེན་
པོའི་ཆོས་ཏེ་ལམ་ཤེས་པ་ཡོངས་སུ་རྫོགས་པ་དང་། རྣམ་པ་ཐམས་
ཅད་མཁྱེན་པ་ཉིད་ཀྱི་གཏམ་སྟེ་ཤེས་རབ་ཀྱི་ཕ་རོལ་ཏུ་ཕྱིན་པ་་་་་་
བརྗོད་པ་དང་། མགོན་དང་བཅས་པའི་བྱ་བས་མཉམ་པ་ཉིད་དུ་
བསྐྱེད་དེ་གྲོགས་མཛད་པ་དང་། ཆོས་ཀྱི་དགའ་བ་རྒྱ་ཆེན་པོ་བསྐྱེད་
པ་དང་། སྦྱོར་བ་དང་ལྡན་པ་དེའི་དམ་བཅས་པའི་ཚིག་ལ་རྗེས་སུ་
ཡི་རང་བ་དང་། ཆོས་ཟབ་མོ་ཤེས་རབ་ཀྱི་ཕ་རོལ་ཏུ་ཕྱིན་པ་མངོན་
པར་འདོད་པ་དང་། སེམས་ཅན་ཀུན་ཀྱི་དོན་བྱེད་པ་དང༌། ཤེས་
རབ་ཀྱི་ཕ་རོལ་ཏུ་ཕྱིན་པ་ཚང་བར་རྙེད་པ་ཞེས་བྱ་བ་དེ་དག་ཕྱིན་་་
ཅི་མ་ལོག་པའི་སྦྱོར་བ་ལ་མངོན་པར་དགའ་བ་ལ་འབྱུང་ཞིང་་་་་་
འཐོབ་པས་ཡོན་ཏན་བཅུ་བཞི་ཡིན་ནོ། །ཡོན་ཏན་འདི་དག་ནི་ལས་
དང་པོ་པའི་ས་ནས་བརྩམས་ཏེ་ལྡན་མོད་ཀྱི། ལེགས་པར་འབྱོར་བ་།
153



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནི་དྲོད་ཐོབ་པ་ཡན་ཆད་ལ་སྦྱར་བར་བྱའོ། །དེའི་འོག་ཏུ་ཡང་གང་
ཞིག་ཡོངས་སུ་སྤངས་པས་སྦྱོར་བ་རྣམས་བསྒོམ་པར་བྱ་བ་སྦྱོར་བའི་
བར་ཆད་བྱེད་པའི་སྐྱོན་གང་དག་ཅིག་ཡིན་ཅེ་ན། དེ་དག་གི་བར་
ཆད་དུ་འགྱུར་བའི་སྐྱོན། སྐྱོན་ནི་བཅུ་ཚན་བཞིར་བཅས་པ། །
དྲུག་ཏུ་ངེས་པར་རྟོགས་པར་བྱ། །ཞེས་བྱ་བ་གསུངས་ཏེ། ཚེགས་
ཆེན་པོས་ཡུན་རིང་མོ་ནས་ཡུམ་ཤེས་པ་འཐོབ་པ་ན་དེས་སྐྱོ་བ་་་
དང་༑ སྤོབས་པ་ཧ་ཅང་མྱུར་བ་ཉིད་ཀྱིས་སྔོན་དང་ཕྱི་མ་མ་དཔྱད་
པར་རློམ་པ་དང་། དགོད་པ་ལ་སོགས་པ་ལུས་ཀྱི་གནས་ངན་ལེན་
གྱི་གཡེང་བ་དང་། ཡུལ་ལ་དགའ་བའི་ཆགས་པ་སོགས་སེམས་ཀྱི་
གནས་ངན་ལེན་གྱི་གཡེང་བ་དང་། རིགས་པ་མ་ཡིན་པ་རྩེ་བ་དང་
དགོད་པ་ལ་སོགས་པས་བསྐྱེད་པའི་ཁ་དོན་བྱེད་པ་ལ་སོགས་པ་་་་་
དང་། བདག་ལུང་མ་བསྟན་ཏོ་ཞེས་ཕྱིར་ཕྱོགས་པའི་རྒྱུ་མཚན་
འཛིན་པ་ཉིད་དང་། རྒྱུ་ལ་མངོན་པར་ཞེན་པ་ཉམས་པ་སྟེ་ཐེག་པ་པ
ཆེན་པོ་སྤངས་ནས་ཐེག་པ་གཞན་བྱང་ཆུབ་ཀྱི་རྒྱུ་འདོད་པ་དང་།
ཐེག་ཆེན་སྤངས་པས་གྱ་ནོམ་པའི་འབྲས་བུའི་རོ་མྱོང་བ་ཉམས་པ་་་
དང་། ལུང་ཐེག་ཆེན་དུ་མི་འཛིན་པ་དམན་པའི་སྡེ་སྣོད་འཛིན་པ་
རྣམ་པ་ཐམས་ཅད་དུ་ཐེག་པའི་མཆོག་ཀུན་ཏུ་འཛིན་པ་ཉམས་པ་་་
དང་། རྟག་ཏུ་ཆེད་དུ་བྱ་བ་གཞན་གྱི་དོན་བྱེད་པ་ལས་ཉམས་པ་
ཞེས་བྱ་བ་ནི་བཅུ་ཚན་དང་པོའོ། །ཡུམ་དོར་བས་རྒྱུ་དང་འབྲས་བུ་
འབྲེལ་བ་ཉམས་པ་དང་། གོང་ན་མེད་པའི་བདེ་བ་ཆོས་དང་ལོངས་བ
154



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལ
པསྤྱོད་རྫོགས་པ་དང་སྤྲུལ་པའི་སྐུ་ཐོབ་པ་ཉམས་པ་དང་། ཉམས་པ་
དེ དེ་དག་ཐེག་པ་ཆེན་པོ་ལས་ཉམས་པས་རྒྱུ་ལས་ཉམས་པ་ཡིན་ནོ། །
བུད་མེད་ལ་སོགས་པ་ཡུལ་རྣམ་པ་མང་པོ་ལ་རྣམ་པར་རྟོག་པའི་་་་
སྤོབས་པ་འབྱུང་བ་དང་། ཡི་གེར་འབྲི་བ་ལ་ཡུམ་འཛིན་པར་མངོན་
པར་ཞེན་པ་དང་། དངོས་པོ་མེད་པ་ལ་ཡུམ་དུ་མངོན་པར་ཞེན་པ་
དང་། ཡི་གེ་བྲིས་ཟིན་པ་ལ་ཡུམ་དུ་མངོན་པར་ཞེན་པ་དང་། ཡི་གེ་
མེད་པ་ལ་ཡུམ་དུ་མངོན་པར་ཞེན་པ་དང་། ཡུལ་གཟུགས་ལ་སོགས་
པ་ཡིད་ལ་བྱེད་པ་དང་། ལོངས་སྤྱོད་ཀྱི་རྙེད་པ་དང་ཕྱག་བྱ་བ་ལ་
སོགས་པ་བཀུར་སྟི་ཚིགས་སུ་བཅད་པའི་རོ་མྱོང་བ་དང༌། ལམ་མ་
ཡིན་པ་བདུད་ཀྱིས་བྱས་པའི་བསྟན་བཅོས་ལོག་པ་ལས་ཐབས་ལ་་་་
མཁས་པ་ཚོལ་བ་ཞེས་བྱ་བ་ནི་བཅུ་ཚན་གཉིས་པའོ། །གྲངས་བཞིན་
དུ་ཉན་པ་པོ་དང་འཆད་པ་པོ་དག་སྔ་མ་དང་ཕྱི་མ་གང་ཡང་རུང་་་
བ་དང་མངོན་པར་འབྲེལ་བས། ཉན་པ་པོ་འདུན་པ་ཆེ་བ་དང་།
འཆད་པ་པོ་སྙོམས་ལས་ཆེ་བ་ཉིད་ཀྱིས་ཚོགས་པའི་ཆོས་སྤྱོད་ལས་་་
ཉམས་པ་དང་། ཉན་པ་པོ་ཡུལ་འདིར་འདོད་པ་དང་། འཆད་པ་པོ་
ཡུལ་གཞན་དུ་འགྲོ་བར་འདོད་པས་འདུན་པའི་ཡུལ་ཐ་དད་པས་་་པ
ཉམས་པ་དང་། ཉན་པ་པོ་འདོད་ཆེན་ཆུང་བ་དང་། འཆད་པ་པོ་
འདོད་ཆེན་ཆུང་བ་མ་ཡིན་པ་ཉིད་ཀྱིས་ཉམས་པ་དང་། ཉན་པ་པོ་
སྦྱངས་པའི་ཡོན་ཏན་དང་ལྡན་པ་དང་། འཆད་པ་པོ་དེ་དང་མི་
ལྡན་པ་དག་དང་། ཉན་པ་པོ་དགེ་བའི་ཆོས་ཅན་དང་། འཆད་པ་པོ་
155



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པདགེ་བ་མ་ཡིན་པའི་ཆོས་ཉིད་དང་། ཉན་པ་པོ་གཏོང་བ་ལ་དགའ་
བ་དང་། འཆད་པ་པོ་སེར་སྣ་བྱེད་པ་དང་། ཉན་པ་པོ་སྦྱིན་པ་དང་།
འཆད་པ་པོ་མི་ལེན་པ་དང་། ཉན་པ་པོ་མགོ་སྨོས་པས་གོ་བ་དང་།
འཆད་པ་པོ་རྣམ་པར་སྤྲོས་པས་གོ་བ་ཉིད་དང་། ཉན་པ་པོ་མདོ་ལ་
སོགས་པའི་ཆོས་མངོན་པར་ཤེས་པ་དང་། འཆད་པ་པོ་མངོན་པར་
མི་ཤེས་པ་ཉིད་དང་། ཉན་པ་པོ་ཕ་རོལ་ཏུ་ཕྱིན་པ་དྲུག་དང་ལྡན་པ་
དང་། འཆད་པ་པོ་དེ་དང་མི་ལྡན་པ་ཞེས་བྱ་བ་ནི་བཅུ་ཚན་གསུམ་
པའོ༑ །དེ་ཁོ་ན་བཞིན་དུ་ཉན་པ་པོ་ཐབས་ལ་མཁས་པ་དང་། འཆད་
པ་པོ་ཐབས་མ་ཡིན་པ་ལ་མཁས་པ་དང་། ཉན་པ་པོ་གཟུངས་ཐོབ་
པ་དང་། འཆད་པ་པོ་དེ་མ་ཐོབ་པ་དག་དང་། ཉན་པ་པོ་ཤེས་རབ་
ཀྱི་ཕ་རོལ་ཏུ་ཕྱིན་པ་ཡི་གེར་འབྲི་འདོད་པ་དང་། འཆད་པ་པོ་དེ་ཡི་
གེར་འབྲིར་མི་འདོད་པ་དག་དང་། ཉན་པ་པོ་འདོད་པའི་འདུན་པ་
དང་བྲལ་བ་དང་། འཆད་པ་པོ་དེ་དང་མ་བྲལ་བ་ཉིད་ཅེས་བྱ་བ་
བཞི་དང་། རང་གཅིག་པུ་དང་འབྲེལ་བ་ངན་སོང་གི་འགྲོ་བ་ལ་
ཕྱིར་ཕྱོགས་པ་དང་། བདེ་འགྲོར་འགྲོ་བ་ལ་ཡིད་བདེ་བ་སྟེ་གཉིས་
དང་། འཆད་པ་པོ་དང་ཉན་པ་པོ་དག་སྔ་མ་དང་ཕྱི་མ་གང་ཡང་
རུང་བ་འབྲེལ་བས་གྲངས་བཞིན་དུ་འཆད་པ་པོ་གཅིག་པུ་དང་།
ཉན་པ་པོ་འཁོར་ལ་མངོན་པར་དགའ་བ་ཉིད་དང་། འཆད་པ་པོ་
གོ་སྐབས་མི་འབྱེད་པ་ཉིད་དང་། ཉན་པ་པོ་རྗེས་སུ་འབྲེལ་བར་
འདོད་པ་ཉིད་དང་། འཆད་པ་པོ་ཟང་ཟིང་ཅུང་ཟད་ཙམ་འདོད་པ་
156



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཉིད་དང་། ཉན་པ་པོ་དེ་སྦྱིན་པར་མི་འདོད་པ་ཉིད་དང་། འཆད་པ་
པོ་སྲོག་གི་བར་ཆད་དུ་འགྱུར་བ་དང་། ཉན་པ་པོ་དེ་མི་འགྱུར་བའི་
ཕྱོགས་སུ་འགྲོ་བ་ཞེས་བྱ་བ་བཞི་སྟེ་བཅུ་ཚན་བཞི་པའོ། །དེ་བཞིན་
དུ་འཆད་པ་པོ་མུ་གེ་བྱུང་བའི་ཕྱོགས་སུ་འགྲོ་བ་དང་། ཉན་པ་པོ་མི་
འགྲོ་བ་དང་། འཆད་པ་པོ་ཆོམ་རྐུན་པ་ལ་སོགས་པས་དཀྲུགས་པའི་
ཕྱོགས་སུ་འགྲོ་བ་དང་། ཉན་པ་པོ་དེར་མི་འགྲོ་བ་དང་། འཆད་པ་
པོ་བསོད་སྙོམས་ལ་སོགས་པར་འདོད་དེ་ཁྱིམ་ལ་ལྟ་བས་ཉན་པ་པོ་་
ཡིད་མི་བདེ་བ་ཞེས་བྱ་བ་གསུམ་དང་། གཞན་ལ་བརྟེན་པའི་འགལ་
རྐྱེན་བདུད་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྨོད་དེ་ཆོས་དང་
གང་ཟག་སོ་སོར་འབྱེད་པའི་སྦྱོར་བ་དང་། སྒོམ་པ་བཅོས་མ་གནས་
ལུགས་ཀྱི་དོན་དུ་ཉེ་བར་སྒྲུབ་པ་དང་། བདུད་ཀྱི་སྤྲུལ་པ་ལྟ་བུ་
སྐྱབས་ཡུལ་ཇི་ལྟ་བ་བཞིན་མ་ཡིན་པར་དགའ་བ་བསྐྱེད་པ་ཞེས་བྱ་་
བ་གཞན་གསུམ་སྟེ། དེ་ལྟར་ན་སྐྱོན་བཞི་བཅུ་རྩ་དྲུག་ཡིན་ནོ། །སྐྱོན་
འདི་དག་ནི་ལས་དང་པོ་པའི་ས་ནས་སྒོམ་པའི་ལམ་ཕལ་བའི་བར་་
དུ་ལྡན་པར་བཞག་མོད་ཀྱི། འོན་ཀྱང་འདི་དག་ནི་ཕལ་ཆེར་ལས་
དང་པོ་པའི་ས་དང་སྦྱོར་བའི་ལམ་ལ་རྣམ་པར་བཞག་སྟེ། དེ་ཡང་
ཡོན་ཏན་ནི་རིམ་གྱིས་གོང་མ་གོང་མ་ལ་ལྡན་ལ། སྐྱོན་ནི་ལམ་འོག་
མ་འོག་མ་ལ་ལྡན་པར་རིག་པར་བྱའོ། །གོ་རིམ་བཞིན་དུ་ཡོན་ཏན་
དང་སྐྱོན་བླང་བ་དང་དོར་བས་སྦྱོར་བ་རྣམས་བསྒོམ་པར་བྱ་བ་ནི་་
མཚན་ཉིད་ཤེས་པ་སྔོན་དུ་འགྲོ་བ་ཅན་ཡིན་པས་སྐྱོན་གྱི་འོག་ཏུ་དེ་རྣ
157



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དག་གི་མཚན་ཉིད། གང་གིས་མཚོན་དེ་མཚན་ཉིད་དུ། །ཤེས་
བྱ་དེ་ཡང་རྣམ་པ་གསུམ། །ཤེས་པ་ཁྱད་པར་བྱེད་པ་སྟེ། །ངོ་
བོ་ཉིད་གང་མཚོན་བྱ་ཡང༌། །ཞེས་བྱ་བ་གསུངས་ཏེ། བྱེད་པར་
སྒྲུབ་པས་འདིས་སྦྱོར་བ་རྣམས་མཚོན་པར་བྱེད་པས་ན། ཤེས་པ་
དང་། ཁྱད་པར་དང་། བྱེད་པ་དང་། ལས་སུ་སྒྲུབ་པས་དེ་རྣམས་
མཚོན་པར་བྱ་བ་ཡིན་པས་ངོ་བོ་ཉིད་ཀྱི་མཚན་ཉིད་དེ། མཚན་ཉིད་
དེ་ནི་རྣམ་པ་བཞིར་ཤེས་པར་བྱའོ། །དེ་ཡང་མཚོན་པར་བྱེད་པའི་
མཚན་ཉིད་ནི། ཤེས་པ་དང་། ཁྱད་པར་དང་། བྱེད་པ་རྣམས་ཡིན་ཏེ།
དེ་ལ་ཤེས་པའི་མཚན་ཉིད་ནི་ཐམས་ཅད་མཁྱེན་པ་ཉིད་གསུམ་གྱི་་་
ཐ་དད་པ་གསུམ་ཆར་ཡང་རྒྱལ་བའི་ཡུམ་འདི་ནི་དེ་བཞིན་གཤེགས་
པ་བསྐྱེད་པའོ་ཞེས་བྱ་བ་ལ་སོགས་པས་ཤེས་པར་བྱའོ། །གལ་ཏེ་དེ་
ལྟར་མཁྱེན་པ་གསུམ་ཆར་གྱིས་རྒྱལ་བའི་ཡུམ་གྱི་བདག་ཉིད་ཀྱི་ཆེ་
བ་ཤེས་པར་བྱེད་པར་གྱུར་ན། དེའི་ཚེ་གཞི་ཐམས་ཅད་ཤེས་པར་
གྱུར་པ་ཁོ་ནས་ཆོག་པས་ལམ་ཐམས་ཅད་ཤེས་པས་ཅི་ཞིག་བྱ་སྙམ་་
པ་ལ། ཤེས་པར་བྱེད་པ་མཚུངས་སུ་ཟིན་ཀྱང་དེ་དག་གི་ཁྱད་པར་
ནི་འདི་དང་འདི་ལྟ་བུའོ་ཞེས་སྟོན་པར་བྱེད་པ་ནི་ཁྱད་པར་གྱི་
མཚན་ཉིད་དོ། །ཁྱད་པར་གྱི་མཚན་ཉིད་དེས་དོན་ཅི་ཞིག་བྱེད་སྙམ་
པ་ལ་ནི་བྱེད་པའི་མཚན་ཉིད་བསྟན་ཏེ། ངོ་བོ་ཉིད་མཚོན་པར་བྱ་
བའི་མཚན་ཉིད་ནི་ཐམས་ཅད་མཁྱེན་པ་ཉིད་དེ་གསུམ་གྱི་རང་་་་་
བཞིན་གཞན་ཁོང་དུ་ཆུད་པར་བྱ་བ་ལ་གཙོ་བོར་མ་གྱུར་པའི་རང་་།
158



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བཞིན་དུ་ཟད་དོ། །དེ་ལ་ཤེས་པའི་མཚན་ཉིད་ཐམས་ཅད་མཁྱེན་པ་
ཉིད་གསུམ་གྱི་དབྱེ་བས་ཐ་དད་པ་ལ། རེ་ཞིག་ཐམས་ཅད་ཤེས་པ་
ཉིད་ཀྱི་སྒོ་ནས། དེ་བཞིན་གཤེགས་པ་འབྱུང་བ་དང་། །འཇིག་
རྟེན་འཇིག་མེད་བདག་ཉིད་དང༌། །སེམས་ཅན་སེམས་ཀྱི་
སྤྱོད་པ་དང༌། །དེ་བསྡུས་པ་དང་ཕྱིར་ལྟས་དང་། །མི་ཟད་པ་
ཡི་རྣམ་པ་དང༌། །ཆགས་བཅས་སོགས་དང་རྒྱ་ཆེན་དང་། །
ཆེན་པོར་གྱུར་དང་ཚད་མེད་དང་། །རྣམ་ཤེས་བསྟན་དུ་
མེད་པ་དང་། །སེམས་བལྟར་མེད་དང་ཤེས་པ་དེ། །གཡོ་བ་
ལ་སོགས་ཤེས་བྱ་དང་། །དེ་ལས་གཞན་ཡང་དེ་དག་ནི། །དེ་
བཞིན་ཉིད་ཀྱི་རྣམ་པར་ཤེས། །ཐུབ་པས་དེ་བཞིན་ཉིད་
རྟོགས་དེ། །གཞན་ལ་བསྟན་པ་ཞེས་བྱ་འདི། །ཐམས་ཅད་
ཤེས་པ་ཉིད་སྐབས་ཀྱི། །ཤེས་པའི་མཚན་ཉིད་བསྡུས་པ་
ཡིན༑ །ཅེས་བྱ་བ་གསུངས་ཏེ། ཡུམ་ཤེས་པ་ལས་དེ་བཞིན་གཤེགས་
པ་འབྱུང་བ་དང་། ཡང་དག་པ་ན་འཇིག་རྟེན་སྐད་ཅིག་དང་རྒྱུན་
གྱི་འཇིག་པ་མེད་པ་དང་། སེམས་ཅན་གྱི་སེམས་ཀྱི་སྤྱོད་པ་སྟོང་
ཕྲག་བརྒྱད་ཅུ་རྩ་བཞི་དང་། སེམས་བསྡུས་པ་སྟེ་ཡང་དག་པའི་
སེམས་དང་། དེ་ལས་བཟློག་པ་སེམས་རྣམ་པར་གཡེངས་པ་དང་།
གཞལ་བྱ་མི་ཟད་པས་སྙིང་རྗེ་ཆེན་པོས་བྱིན་གྱིས་བརླབས་པའི་
སེམས་མི་ཟད་པའི་རྣམ་པ་དང༌། སེམས་འདོད་ཆགས་ལ་སོགས་
པའི་ཉོན་མོངས་པ་དང་བཅས་པ་ལ་སོགས་པ་དང་། སོགས་ཞེས་བྱ་པ
159



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ངསབའི་སྒྲས་བསྡུས་པ་སེམས་འདོད་ཆགས་དང་བྲལ་བ་དང་། ཆོས་ཀྱི་
དབྱིངས་ཀྱི་ངོ་བོར་གྱུར་པས་སེམས་རྒྱ་ཆེན་པོ་དང་། ཁྱབ་པར་བྱེད་
པས་སེམས་ཆེན་པོར་གྱུར་པ་དང་། གྲངས་དང་ཚད་ཀྱིས་གཞལ་མི་
ནུས་པས་སེམས་ཚད་མེད་པ་དང་། དཔེ་མེད་པས་སེམས་བསྟན་དུ་
མེད་པ་དང་། དབང་པོ་སོགས་ཀྱི་སྤྱོད་ཡུལ་མ་ཡིན་པའི་ཕྱིར་སེམས་
བལྟར་མེད་པ་དང༌། བདག་དང་འཇིག་རྟེན་རྟག་མི་རྟག་གཉིས་ཀ་
གཉིས་མིན་དུ་ལྟ་བ་བཞི་དང༌། མཐའ་དང་ལྡན་མི་ལྡན་གཉིས་ཀ་
གཉིས་མིན་དུ་ལྟ་བ་བཞི་དང༌། དེ་བཞིན་གཤེགས་པ་གྲོངས་ཕན་
ཆད་འབྱུང་མི་འབྱུང་གཉིས་ཀ་གཉིས་མིན་དུ་ལྟ་བ་བཞི་དང་། ལུས་
སྲོག་གཅིག་ཐ་དད་ལྟ་བ་གཉིས་ཏེ་བཅུ་བཞི་ལས། དང་པོ་གསུམ་
གཡོ་བ་དང་། གསུམ་པ་གསུམ་དང་བཅུ་གསུམ་པ་བཀྲམ་པ་དང་།
གཉིས་པ་གསུམ་འདུ་བ་དང་། བཞི་པ་གསུམ་དང་བཅུ་བཞི་པ་
བཀྲམ་པ་སྟེ། སྔ་མ་གཉིས་བྱ་བ་མི་འགོག་པར་སེམས་ཡུལ་ལ་འཇུག་
པས་སྒྲུབ་པ་དང་། ཕྱི་མ་གཉིས་བྱ་བ་བཀག་སྟེ་སེམས་ཡུལ་ལ་མི་
འཇུག་པས་དགག་པའོ། །དེ་ལྟར་སེམས་གཡོ་བ་ལ་སོགས་པ་དང༌།
གཡོ་བ་ལ་སོགས་པ་དེ་དག་དེ་ཁོ་ན་ཉིད་དུ་དེ་བཞིན་ཉིད་ཀྱི་རྣམ་་་
པ་ཅན་དང་། དེ་བཞིན་གཤེགས་པས་ཆོས་ཐམས་ཅད་དེ་བཞིན་
ཉིད་དུ་རྟོགས་པ་དེ་གཞན་ལ་བསྟན་ཅིང་བཏགས་པ་ཞེས་བྱ་བ་་་
འདི་རྣམས་ཀྱི་ཤེས་པའི་རྣམ་པའི་བྱེ་བྲག་བཅུ་དྲུག་གིས་ཚུལ་བཞིན་
དུ་ཐམས་ཅད་ཤེས་པ་ཉིད་ཀྱི་སྦྱོར་བ་རྣམས་ཇི་ལྟ་བ་བཞིན་མཚོན་པ
160



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཅིང་ཤེས་པས་ན། ཤེས་པའི་མཚན་ཉིད་ཐམས་ཅད་ཤེས་པ་ཉིད་
ཀྱིས་བསྡུས་པ་ཡིན་ནོ། །དེའི་འོག་ཏུ་ལམ་ཤེས་པ་ཉིད་ཀྱི་སྒོ་ནས།
སྟོང་ཉིད་མཚན་མ་མེད་བཅས་དང་། །སྨོན་པ་རྣམ་པར་
སྤངས་པ་དང་། །སྐྱེ་མེད་འགག་པ་མེད་སོགས་དང་། །ཆོས་
ཉིད་རྣམ་པར་འཁྲུག་མེད་དང་། །འདུ་མི་བྱེད་དང་རྣམ་མི་
རྟོག །རབ་དབྱེ་མཚན་ཉིད་མེད་ཉིད་ལ། །ལམ་ཤེས་ཉིད་ཀྱི་
སྐབས་ཀྱིས་ནི། །ཤེས་པའི་མཚན་ཉིད་ཡིན་པར་བཞེད། །ཅེས་
བྱ་བ་གསུངས་ཏེ། །ཆོས་ཐམས་ཅད་སྟོང་པ་དང་། མཚན་མ་མེད་པ་
དང་། སྨོན་པ་མེད་པ་དང་། སྐྱེ་བ་མེད་པ་དང་། འགག་པ་མེད་པ་
དང་། སོགས་པ་ཞེས་བྱ་བའི་སྒྲས་བསྡུས་པ། ཀུན་ནས་ཉོན་མོངས་
པ་མེད་པ་དང་། རྣམ་པར་བྱང་བ་མེད་པ་དང་། དངོས་པོ་མེད་པ་
དང་། མྱ་ངན་ལས་འདས་པའི་ངོ་བོ་ཉིད་དང་། ཆོས་ཀྱི་དབྱིངས་
རྟེན་མེད་པ་དང་། དེ་བཞིན་ཉིད་ནམ་མཁའི་མཚན་ཉིད་དེ་དྲུག་
དང་། བདག་ལ་སོགས་པར་སྒྲོ་མི་འདོགས་པས་ཆོས་ཉིད་རྣམ་པར་
འཁྲུག་པ་མེད་པ་དང༌། ཡང་དག་པར་ཕུང་པོ་ལ་ སོགས་པ་མེད་
པས་མངོན་པར་འདུ་མི་བྱེད་པ་དང་། རྣམ་པར་རྟོག་པ་མེད་པས་
རྣམ་པར་མི་རྟོག་པ་དང་། སྣ་ཚོགས་པའི་རབ་ཏུ་དབྱེ་བ་བསྟན་པ་
དང་༑ དེ་ཁོ་ན་ཉིད་དུ་མཚན་ཉིད་དེ་དག་མེད་པ་ཞེས་བྱ་བ་འདི་
།
རྣམས་ཀྱི་ཤེས་པའི་རྣམ་པའི་ཁྱད་པར་བཅུ་དྲུག་གིས་ཇི་ལྟ་བ་་་་་
བཞིན་དུ་ལམ་ཤེས་པ་ཉིད་ཀྱི་སྦྱོར་བ་དག་མཚོན་པས་ན་ཤེས་པའི་་
161



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མཚན་ཉིད་ལམ་ཤེས་པ་ཉིད་ཀྱིས་བསྡུས་པ་ཡིན་ནོ། །དེའི་འོག་ཏུ་
རྣམ་པ་ཐམས་ཅད་མཁྱེན་པ་ཉིད་ཀྱི་སྒོ་ནས། དེ་ནི་ཉིད་ཀྱི་ཆོས་
བརྟེན་ནས། །གནས་དང་གུས་པར་བྱ་བ་དང་། །བླ་མ་ཉིད་
དང་མཉེས་པ་དང་། །དེ་ལ་མཆོད་དང་བྱེད་མེད་དང་། །
ཀུན་ཏུ་འཇུག་མཁྱེན་གང་ཡིན་དང་། །མ་མཐོང་སྟོན་པར་
མཛད་པ་དང་། །འཇིག་རྟེན་སྟོང་ཉིད་རྣམ་པ་དང༌། །བརྗོད་
དང་ཤེས་མཛད་མངོན་སུམ་མཛད། །བསམ་མི་ཁྱབ་དང་ཞི་
ཉིད་སྟོན། །འཇིག་རྟེན་འདུ་ཤེས་འགོག་པ་ལ། །རྣམ་པ་ཀུན་
མཁྱེན་ཚུལ་ལ་ནི། །ཤེས་པའི་མཚན་ཉིད་ཅེས་བཤད་དོ། །
ཞེས་བྱ་བ་གསུངས་ཏེ། དེ་བཞིན་གཤེགས་པ་དེ་ཉིད་ཀྱི་ཆོས་རྣམ་པ་
ཐམས་ཅད་མཁྱེན་པའི་ཡེ་ཤེས་ལ་མངོན་པར་བརྟེན་ནས་གནས་པ་་
དང་། ཡུམ་སྟོན་པ་ན་རང་གིས་གདན་བཤམས་པ་སོགས་གུས་པར་
བྱ་བ་དང་། བཀའ་བཞིན་བསྒྲུབ་པར་བཀུར་བས་བླ་མར་བྱ་བ་
དང་། བསྟོད་བཀུར་གྱིས་མཉེས་པར་བྱ་བ་དང་། མེ་ཏོག་ལ་སོགས་
པས་མཆོད་པ་དང་།དེ་ཁོ་ནར་བྱེད་པ་པོ་མེད་པར་མངོན་པ་
རྫོགས་པར་སངས་རྒྱས་པ་ཉིད་དང༌། གདུལ་བྱའི་དབང་གིས་ཡེ་
ཤེས་དེ་ཐམས་ཅད་དུ་འགྲོ་བ་དང་། དེ་ཁོ་ན་ཉིད་དུ་གཟུགས་
སོགས་མ་མཐོང་བའི་དོན་སྟོན་པ་དང་། འཇིག་རྟེན་སྟོང་པ་ཉིད་ཀྱི་
རྣམ་པ་ཡིན་པར་ཤེས་པ་དང་། འཁོར་འདུས་པ་རྣམས་ལ་འཇིག་
རྟེན་སྟོང་པ་ཉིད་དུ་བརྗོད་པ་དང་། རྒྱུད་སྨིན་པ་རྣམས་ལ་འཇིག་
162



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ནརྟེན་སྟོང་པ་ཉིད་དུ་ཤེས་པར་མཛད་པ་དང༌། རྣམ་པར་གྲོལ་བ་
རྣམས་ལ་འཇིག་རྟེན་སྟོང་པ་ཉིད་དུ་མཐོང་བར་མཛད་པ་དང་།
རྟོག་པའི་སྤྱོད་ཡུལ་ལས་འདས་པས་བསམ་གྱིས་མི་ཁྱབ་པ་ཉིད་དུ་་་
སྟོན་པ་དང་། སྤྲོས་པ་ཐམས་ཅད་ཞི་བ་ཉིད་དུ་སྟོན་པ་དང་། ཕུང་
པོ་ལྔའི་འཇིག་རྟེན་འགོག་པ་དང་། འཇིག་རྟེན་ཡོད་པར་ལྟ་བའི་
འདུ་ཤེས་འགོག་པ་ཞེས་བྱ་བ་འདི་རྣམས་ཀྱི་ཤེས་པའི་རྣམ་པའི་བྱེ་་
བྲག་བཅུ་དྲུག་གིས་ཇི་ལྟ་བ་བཞིན་དུ་རྣམ་པ་ཐམས་ཅད་མཁྱེན་པ་་
ཉིད་ཀྱི་སྦྱོར་བ་དག་མཚོན་པས་ན། ཤེས་པའི་མཚན་ཉིད་རྣམ་པ་
ཐམས་ཅད་མཁྱེན་པ་ཉིད་ཀྱིས་བསྡུས་པ་ཡིན་ནོ། །དེ་ལྟར་བར་
སྐབས་ཀྱི་ཚིགས་སུ་བཅད་པ་དགུས་ཤེས་པའི་མཚན་ཉིད་སྤྱིའི་ངོ་བོ་
ཉིད་དུ་བརྗོད་ནས། ཤེས་པའི་རྣམ་པས་ཡོངས་སུ་བཅད་པ་རྣམས་
ཀྱི་ཁྱད་པར་ཤེས་པར་བྱ་བ་ཡིན་པས་ཤེས་པའི་མཚན་ཉིད་ཀྱི་འོག་་
ཏུ་བར་སྐབས་ཀྱི་ཚིགས་སུ་བཅད་པས་ཁྱད་པར་གྱི་མཚན་ཉིད།
བསམ་མི་ཁྱབ་སོགས་ཁྱད་པར་གྱིས། །ཁྱད་ཞུགས་བདེན་
པའི་སྤྱོད་ཡུལ་ཅན། །སྐད་ཅིག་མ་ནི་བཅུ་དྲུག་གིས། །ཁྱད་
པར་མཚན་ཉིད་བཤད་པ་ཡིན། །ཅེས་བྱ་བ་གསུངས་ཏེ། འཆད་
པར་འགྱུར་བའི་རྣམ་པ་ཅན་གྱིས་བསམ་གྱིས་མི་ཁྱབ་པ་དང༌།
གཞན་དང་མཉམ་པ་མེད་པས་མི་མཉམ་པ་དང་། གཞལ་དུ་མེད་པ་
ལ་སོགས་པའི་ཁྱད་པར་གྱིས་ཁྱད་པར་དུ་བྱས་པའི་སྡུག་བསྔལ་ལ་་་
སོགས་པའི་བདེན་པའི་ཡུལ་ཅན་ཆོས་དང་རྗེས་སུ་ཤེས་པའི་བཟོད་་
163



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་དང་ཤེས་པའི་མཚན་ཉིད་བཅུ་དྲུག་གིས་ལམ་ཤེས་པ་ཉིད་ལ་་་་
སོགས་པའི་སྦྱོར་བ་དག་མཚོན་པས་ན་ཁྱད་པར་གྱི་མཚན་ཉིད་ཡིན་
ནོ༑ །ཡང་བསམ་གྱིས་མི་ཁྱབ་པ་ལ་སོགས་པའི་ཁྱད་པར་གང་ཡིན་
ཅེ་ན། བར་སྐབས་ཀྱི་ཚིགས་སུ་བཅད་པ་གསུམ་པོ། བསམ་མི་ཁྱབ་
དང་མི་མཉམ་དང་། །གཞལ་དང་བགྲང་ལས་ཡང་དག་
འདས༑ །འཕགས་པ་ཀུན་སྡུད་མཁས་པ་ཡིས། །རིག་བྱ་ཐུན་
མོང་མིན་ཤེས་ཉིད། །ཤེས་མྱུར་བྲི་དང་གང་མེད་དང་། །སྒྲུབ་
དང་ཡང་དག་འགྲུབ་པ་དང་། །དམིགས་པ་བརྟེན་དང་
བཅས་པ་དང་། །མཐའ་དག་པ་དང་ཡོངས་འཛིན་དང༌། །རོ་
མྱོང་མེད་དང་ཁྱད་པར་ནི། །བཅུ་དྲུག་བདག་ཉིད་ཅེས་བྱ་
སྟེ༑ །གང་གིས་ལམ་ནི་གཞན་དག་ལས། །ཁྱད་དུ་འཕགས་
པས་ཁྱད་པར་ལམ། །ཞེས་བྱ་བ་གསུངས་ཏེ། ཡང་དག་པ་རྫོགས་
པའི་སངས་རྒྱས་ལ་སོགས་པས་ལེགས་པར་ཡོངས་སུ་བཟུང་བའི་་་
ཤེས་རབ་ཀྱི་སྟོབས་ཀྱིས་གཟུགས་ལ་སོགས་པ་བསམ་གྱིས་མི་ཁྱབ་པ་
ཉིད་དང་། གཞན་དང་མི་མཉམ་པ་ཉིད་དང༌། བློས་གཞལ་བ་ལས་
ཡང་དག་པར་འདས་པ་དང་། གྲངས་ཀྱིས་བགྲང་བ་ལས་ཡང་དག་
པར་འདས་པ་དང༌། ཤེས་རབ་ཀྱི་ཕ་རོལ་ཏུ་ཕྱིན་པ་འཕགས་པ་
རྣམས་དང་རྗེས་སུ་འབྲེལ་བས་འཕགས་པའི་གང་ཟག་ཐམས་ཅད་
སྡུད་པ་དང་། སྐྱེས་བུ་མཁས་པས་ཡང་དག་པའི་ཚད་མས་སམ་སོ་
སོར་རང་གིས་རིག་པར་བྱ་བ་ཉིད་དང༌། ཉན་ཐོས་ལ་སོགས་པའི་
164



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
སྤྱོད་ཡུལ་མ་ཡིན་པའི་ཡུལ་དང་དུས་ཀྱིས་ཆད་པའི་དངོས་པོ་ཡོངས་
སུ་ཤེས་པ་དང་། རང་གི་ལུགས་བསྐལ་པ་གྲངས་མེད་པ་སོགས་ལ་
ལྟོས་པའི་མངོན་པར་ཤེས་པ་ཤིན་ཏུ་མྱུར་བའི་ཤེས་པ་དང་། ཀུན་
རྫོབ་དང་དོན་དམ་པའི་བདེན་པ་ལ་བརྟེན་པའི་སྟེ་ཀུན་རྫོབ་ཏུ་་་་་
བསགས་པ་ཉེ་བར་དམིགས་པའི་ཕྱིར་ཆོས་ཐམས་ཅད་བྲི་བ་མེད་པ་
དང་གང་བ་མེད་པའི་ངོ་བོ་དང་། དོན་དམ་པར་བྲི་བ་མེད་པ་དང་
གང་བ་མེད་པ་ནི་དངོས་པོ་མེད་པ་ཉིད་ཀྱི་ཐ་སྙད་དུ་བྱ་བའི་་་
གཟུགས་ལ་སོགས་པ་མ་མཐོང་བའི་ཕྱིར་རོ། །འཁོར་གསུམ་རྣམ་
པར་དག་པས་མི་དམིགས་པའི་ཚུལ་གྱིས་སྦྱིན་པ་ལ་སོགས་པའི་ཕ་་་
རོལ་ཏུ་ཕྱིན་པ་དྲུག་ཏུ་རབ་ཏུ་སྒྲུབ་པ་དང་། འཁོར་གསུམ་དུ་མི་
དམིགས་པའི་ཡང་དག་པའི་སྦྱོར་བས་བསྐལ་པ་དུ་མར་བསྒྲུབས་་་་
པའི་བསོད་ནམས་དང་ཡེ་ཤེས་ཡང་དག་པར་འགྲུབ་པ་དང་། རྣམ་
པར་མི་རྟོག་པར་ཕྱི་དང་ནང་གི་ཆོས་ཐམས་ཅད་ལ་དམིགས་པ་་་་་
དང་༑ བྱང་ཆུབ་སེམས་དཔའ་ལས་གཞན་པ་དག་ནི་ཡུམ་ཤེས་པ་ལ་
གནས་མ་ཡིན་པས་ཆོས་ཀྱི་དབྱིངས་ཀྱི་ངོ་བོ་ཉིད་བྱང་ཆུབ་སེམས་་
དཔའི་རྟེན་དང་། སྨོན་ལམ་ལ་སོགས་པའི་ཕ་རོལ་ཏུ་ཕྱིན་པ་ཡོངས་
སུ་རྫོགས་པའི་རྒྱུའི་ཚོགས་མ་ཚང་བ་མེད་པ་དང། དགེ་བའི་བཤེས་
གཉེན་གྱིས་ཡོངས་སུ་ཟིན་པ་རང་དང་མཚམས་པའི་ཐབས་ཀྱིས་་་་
ཡོངས་སུ་བཟུང་བ་དང་། ཆགས་པ་མེད་པ་སོགས་ལ་ཡང་མངོན་
པར་ཞེན་པའི་རོ་མྱོང་བ་མེད་པ་དང་བཅུ་དྲུག་གི་བདག་ཉིད་ཅེས་་
165



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པབྱ་བ་ནི་གོ་རིམ་བཞིན་དུ་སྡུག་བསྔལ་ལ་སོགས་པའི་བདེན་པའི་
སྐད་ཅིག་མ་རྣམས་ཀྱི་ཁྱད་པར་ཡིན་ཏེ། གང་གིས་ཉན་ཐོས་ལ་
སོགས་པའི་ལམ་རྣམས་ལས་བྱང་ཆུབ་སེམས་དཔའ་དང་ལ་སོགས་་་
པའི་སྟེ་ཡང་དག་པར་རྫོགས་པའི་སངས་རྒྱས་ཀྱི་ལམ་ཤེས་པ་ཉིད་་
ལ་སོགས་པ་སྟེ་རྣམ་པ་ཐམས་ཅད་མཁྱེན་པ་དང་གཉིས་ནི་ཁྱད་་
པར་གྱི་ལམ་ཡིན་པར་ཁྱད་ཞུགས་སོ། །དེའི་ཕྱིར་ཉན་ཐོས་ལ་སོ
པ་དེ་དག་གི་ནི་ཇི་སྐད་བཤད་པའི་ཁྱད་པར་དང་བྲལ་བའི་མངོན་་
པར་ཞེན་པ་ལ་སོགས་པ་སྐྱེ་བའི་མཚན་ཉིད་ཀྱིས་གོ་སླ་བའི་ཕྱིར་མ་
བཤད་དོ། །ཁྱད་པར་གྱི་མཚན་ཉིད་ཀྱིས་རྣམ་པར་བཅད་པ་རྣམས་
ཀྱི་བྱེད་པ་གང་ཡིན་ཅེ་ན། བར་སྐབས་ཀྱི་ཚིགས་སུ་བཅད་པ་གཉིས་
ཀྱིས་བྱེད་པའི་མཚན་ཉིད། ཕན་དང་བདེ་དང་སྐྱོབ་པ་དང༌། །
མི་རྣམས་ཀྱི་ནི་སྐྱབས་དག་དང་། །གནས་དང་དཔུང་གཉེན་
གླིང་དང་ནི། །ཡོངས་འདྲེན་པ་ཞེས་བྱ་བ་དང་། །ལྷུན་གྱིས་
གྲུབ་དང་ཐེག་གསུམ་གྱི། །འབྲས་བུ་མངོན་སུམ་མི་བྱེད་དག །
ཐ་མ་རྟེན་གྱི་མཛད་པ་སྟེ། །འདི་ནི་བྱེད་པའི་མཚན་ཉིད་
ཡིན༑ །ཅེས་བྱ་བ་གསུངས་ཏེ། མ་འོངས་པ་འཇིག་རྟེན་ཕྱི་མའི་ཕན་
པ་འགྲོ་བ་རྒྱུད་ལྔ་ལས་ཡོངས་སུ་བཏོན་ཅིང་མྱ་ངན་ལས་འདས་པ་
ལ་རབ་ཏུ་འགོད་པ་དང་། ཚེ་འདིའི་ལུས་དང་སེམས་ཀྱི་སྡུག་བསྔལ་
ལས་བཀྲོལ་ཞིང་མྱ་ངན་ལས་འདས་པའི་བདེ་བ་ལ་འགོད་པ་དང་།
སྡུག་བསྔལ་མེད་པའི་ངོ་བོ་ལུང་དུ་མ་བསྟན་པ་ཕྱི་མའི་རྣམ་པར་་་་་མབ
166



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
༩སྨིན་པ་མ་ཡིན་པ་སྟེ་དེ་མེད་པའི་ཆོས་ཉིད་ཉེ་བར་བསྒྲུབ་བའི་དོན་
གྱིས་ཐམས་ཅད་ཤེས་པ་ཉིད་ཀྱི་ཕན་པ་ལ་སོགས་པའི་བྱེད་པ་་་་་་
གསུམ་མོ། །གཏན་དུ་ཕན་པ་མྱ་ངན་ལས་འདས་པ་དང་། སྡུག་
བསྔལ་གྱི་རྒྱུ་དངོས་པོར་འཛིན་པ་ལས་བཟློག་པ་དང་། འཁོར་བ་
དང་མྱ་ངན་ལས་འདས་པ་ལ་བླང་དོར་མེད་པར་མཉམ་པ་ཉིད་དུ་
རྟོགས་པ་དང་། རང་དང་གཞན་གྱི་མངོན་པར་མཐོ་བ་དང་ངེས་
པར་ལེགས་པའི་དོན་རྟོགས་པའི་རྟེན་གྱི་ངོ་བོ་དང༌། གནས་སྐབས་
ཐམས་ཅད་དུ་གཞན་གྱི་དོན་སྒྲུབ་པ་དང་། སེམས་ཅན་གྱི་དོན་
འབད་པ་མེད་པར་ལྷུན་གྱིས་གྲུབ་པར་འཇུག་པ་དང་། ཐེག་པ་
གསུམ་གྱི་ངེས་པར་འབྱུང་བའི་འབྲས་བུ་མངོན་སུམ་དུ་མི་བྱེད་པ་་་
ཞེས་བྱ་བ་འདི་རྣམས་དུས་ཇི་ལྟ་བ་བཞིན་དུ་ཡང་དག་པར་ཉེ་བར་
བསྒྲུབ་པའི་དོན་གྱིས་ལམ་ཤེས་པ་ཉིད་ཀྱི་སྐྱབས་ལ་སོགས་པའི་བྱེད་
པ་བདུན་ནོ། །རྣམ་པ་ཐམས་ཅད་མཁྱེན་པ་ཉིད་ཀྱི་ཆོས་སེམས་
བསྐྱེད་པ་ལ་སོགས་པ་ཐམས་ཅད་སྟོན་པ་ཉེ་བར་བསྒྲུབ་པའི་དོན་་་
གྱིས་རྣམ་པ་ཐམས་ཅད་མཁྱེན་པ་ཉིད་ལ་ནི་རྟེན་གྱི་མཛད་པ་་་
གཅིག་སྟེ། དེ་ལྟར་ན་བྱེད་པའི་རྣམ་པ་དག་གིས་ཇི་ལྟ་བ་བཞིན་དུ་
ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་དག་མཚོན་པས་ན་བྱེད་
པའི་མཚན་ཉིད་ཡིན་ནོ། །བྱེད་པའི་མཚན་ཉིད་ཀྱིས་ཤེས་པར་བྱས་
པ་རྣམས་ཀྱི་ངོ་བོ་ཉིད་གང་ཡིན་ཅེ་ན། བར་སྐབས་ཀྱི་ཚིགས་སུ་
བཅད་པ་གསུམ་གྱིས་ངོ་བོ་ཉིད་ཀྱི་མཚན་ཉིད། ཉོན་མོངས་མ
167



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྟགས་དང་མཚན་མ་དང༌། །མི་མཐུན་ཕྱོགས་དང་གཉེན་པོ་
དང་༑ །དབེན་དང་དཀའ་དང་ངེས་པ་དང༌། །ཆེད་དུ་བྱ་
དང་མི་དམིགས་དང་། །མངོན་པར་ཞེན་པ་བཀག་པ་དང་། །
དམིགས་པ་ཞེས་བྱ་གང་ཡིན་དང་། །མི་མཐུན་ཐོགས་པ་
མེད་དང་དེ། །གཞི་མེད་འགྲོ་མེད་སྐྱེ་མེད་དང༌། །དེ་བཞིན་
ཉིད་ནི་མི་དམིགས་དང་། །ངོ་བོ་ཉིད་བཅུ་དྲུག་བདག་ཉིད། །
མཚོན་བྱ་ལྟ་བུར་མཚོན་པས་ན། །མཚན་ཉིད་བཞི་པ་བཞེད་
པ་ཡིན། །ཅེས་བྱ་བ་གསུངས་ཏེ། འདོད་ཆགས་ལ་སོགས་པའི་ཉོན་
མོངས་པ་དང༌། དེའི་འབྲས་བུའི་རྟགས་ལུས་ལ་སོགས་པ་རྣམས་ཀྱི་
གནས་ངན་ལེན་ཏེ་ཉེས་པ་གང་ཡིན་པ་དང་། དེའི་རྒྱུའམ་མཚན་མ་
ཚུལ་བཞིན་མ་ཡིན་པ་གཙང་བ་དེ་རྟག་བདག་ཏུ་ཡིད་ལ་བྱེད་པ་ལ་
སོགས་པ་དང་། འདོད་ཆགས་དང་འདོད་ཆགས་མེད་པ་ལ་སོགས་
པ་མི་མཐུན་པའི་ཕྱོགས་དང་གཉེན་པོ་དག་སྟོང་པ་ཉིད་ཀྱིས་ཐམས་
ཅད་ཤེས་པ་ཉིད་ཀྱི་དབེན་པའི་ངོ་བོ་ཉིད་བཞིའོ། །དོན་དམ་པར་
མེད་པའི་སེམས་ཅན་མྱ་ངན་ལས་འདའ་བར་དཀའ་བ་དང་།
བརྒྱད་པར་གཏོགས་པའི་ཐེག་པ་ཆེན་པོ་ལ་གནས་པ་ནི་ཐེག་པ་་་་་
གཞན་དུ་མི་ལྟུང་བའི་མཚན་ཉིད་ཀྱི་མཐའ་གཅིག་ཏུ་ངེས་པ་དང་།
ཡུན་རིང་པོ་ནས་བསྒྲུབ་པར་བྱ་བ་མཆོག་མངོན་པར་འཚང་རྒྱ་བ་་་རྒྱ
ཉིད་ཀྱི་ཆེད་དུ་སློབ་པར་བྱ་བ་དང་། ཡང་དག་པར་བསྒོམ་པར་བྱ་དུ
བ་དང་། སྒོམ་པ་པོའི་ཆོས་མི་དམིགས་པ་དང་། གཟུགས་ལ་སོགས་ས་
168



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལPIKག• • •པའི་དངོས་པོར་མངོན་པར་ཞེན་པ་མཐའ་དག་བཀག་པ་ཞེས་བྱ་བ་
དེ་ལྟ་བུ་དག་ནི་ལམ་ཤེས་པ་ཉིད་ཀྱི་ངོ་བོ་ཉིད་ལྔའོ། །ཐམས་ཅད་
ཤེས་པ་ཉིད་དང་ལམ་ཤེས་པ་ཉིད་ཀྱིས་བསྡུས་པའི་དངོས་པོའི་ཁྱད་
པར་གཞི་དང་ལམ་དང་དེ་བཞིན་ཉིད་ལ་དམིགས་པ་དང་། །འཇིག་
རྟེན་གྱི་བསྟན་བཅོས་ལ་མངོན་པར་དགའ་བ་རྣམས་ཀྱིས་ཚངས་པ་་
རྟག་པ་ལ་སོགས་པར་སྒྲུབ་པའི་འཛིན་པ་ལ་སོགས་པ་ལས་བ་་
སྟེ་བསྟན་པས་འཇིག་རྟེན་དང་མི་མཐུན་པ་དང་། ཀུན་རྫོབ་ཏུ་
གཟུགས་ལ་སོགས་པ་ཐམས་ཅད་ལ་ཡེ་ཤེས་ཐོགས་པ་མེད་པར་ཤེས་
པ་དང་། གཟུང་འཛིན་མེད་པར་རྟོགས་པས་ཤེས་བྱ་དང་ཤེས་པ་མི་
དམིགས་པས་གཞིའམ་རྟེན་མེད་པ་དང་། དེ་བཞིན་ཉིད་ཀྱི་རྣམ་
པར་ཤེས་པས་འགྲོ་བ་མེད་པ་དང་།
གཟུགས་ལ་སོགས་པ་ངོ་བོ་
ཉིད་མེད་པས་སྐྱེ་བ་མེད་པ་དང་། དངོས་པོ་དང་དངོས་པོ་མེད་པ་
དང་གཉི་ག་འདུས་པ་ལ་སོགས་པ་གསུམ་གྱི་ངོ་བོ་དེ་བཞིན་ཉིད་དུ་
ཐ་དད་པར་མི་དམིགས་པ་ཞེས་བྱ་བ་དེ་ལྟ་བུ་དག་ནི་རྣམ་པ་་་་་་་་
ཐམས་ཅད་མཁྱེན་པ་ཉིད་ཀྱི་ངོ་བོ་ཉིད་བདུན་ནོ། །དེ་ལྟར་ན་ངོ་བོ་
ཉིད་བཅུ་དྲུག་གིས་ཇི་ལྟ་བ་བཞིན་དུ་ཐམས་ཅད་མཁྱེན་པ་ཉིད་་་་་་
གསུམ་གྱི་སྦྱོར་བ་དག་མཚན་ཉིད་དང་ལྡན་པ་བཞིན་དུ་འདི་དག་་་
གིས་ཀྱང་མཚོན་པར་ནུས་པས་དེ་ལྟར་ན་བཞི་པ་ངོ་བོ་ཉིད་ཀྱི་་་་
མཚན་ཉིད་དུ་བཞེད་དོ། །དེ་ལྟར་ན་སྤྱིར་གཅིག་ཏུ་བསྡོམས་ན་ནི་
མཚན་ཉིད་དགུ་བཅུ་རྩ་གཅིག་ཏུ་འགྱུར་རོ། །ཐར་པའི་ཆ་དང་
169



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པམཐུན་པའི་དགེ་བའི་རྩ་བ་དང་ལྡན་པ་ཁོ་ན་ལ་ཇི་སྐད་བཤད་པའི་
སྦྱོར་བ་ཡོངས་སུ་ཤེས་པ་འབྱུང་བས། ཐར་པའི་ཆ་དང་མཐུན་པ།
མཚན་མེད་རབ་ཏུ་སྦྱིན་ལ་སོགས། །ཡང་དག་སྒྲུབ་ལ་མཁས་
པ་ནི། །རྣམ་པ་ཐམས་ཅད་རྟོགས་འདི་ལ། །ཐར་པའི་ཆ་དང་
མཐུན་པར་འདོད། །ཅེས་བྱ་བ་གསུངས་ཏེ། མཚན་མ་མེད་པར་
དམིགས་པའི་ཤེས་པའི་རྣམ་པས་སྦྱིན་པ་ལ་སོགས་པའི་ཕ་རོལ་ཏུ་་་
ཕྱིན་པ་ནས་རྣམ་པ་ཐམས་ཅད་མཁྱེན་པ་ཉིད་ལ་ཐུག་པ་རྣམས་་་་་
རང་གི་རྒྱུད་ལ་སྐྱེད་པར་མཁས་པ་ནི། རྣམ་པ་ཐམས་ཅད་མངོན་
པར་རྫོགས་པར་རྟོགས་པ་འདི་ལ་ཐར་བའི་ཆ་དང་མཐུན་པ་ཡིན་་་
པར་འདོད་དོ། །འདིར་ཐར་བ་ནི་བྲལ་བའི་ཁྱད་པར་ཡིན་ལ། དེའི་
ཆ་ལ་ཕན་པ་ཉིད་ཡིན་པས་ན་ཐ་མའི་ཆ་དང་མཐུན་པ་སྟེ་བསྟན་་་་པ
པ་ལ་འཇུག་པའི་རྒྱུར་གྱུར་པ་ཐོས་པ་དང་བསམ་པའི་རང་བཞིན་་་
ནོ་ཞེས་རྒྱན་སྣང་ལས་བཤད་དོ། །མཁས་པ་དེ་གང་ཡིན་ཅེ་ན། དེ་
བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་པ། སངས་རྒྱས་
སོགས་དམིགས་དད་པ་དང་། །སྦྱིན་སོགས་སྤྱོད་ཡུལ་བརྩོན་
འགྲུས་དང་། །བསམ་པའི་ཕུན་ཚོགས་དྲན་པ་དང༌། །རྣམ་
པར་མི་རྟོག་ཏིང་འཛིན་དང༌། །ཆོས་རྣམས་རྣམ་པ་ཐམས་
ཅད་དུ། །ཤེས་པའི་ཤེས་རབ་དང་རྣམ་ལྔ། །རྫོགས་པའི་བྱང་
ཆུབ་རྣོན་པོ་ཡིས། །རྟོགས་སླ་རྟུལ་པོས་རྟོགས་དཀར་བཞེད། །
ཅེས་བྱ་བ་གསུངས་ཏེ། དད་པ་དང་། བརྩོན་འགྲུས་དང་། དྲན་པ་
170



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལདང་། ཏིང་ངེ་འཛིན་དང་། ཤེས་རབ་ཁྱད་པར་ཅན། དབང་པོའི་ངོ་
བོ་ཉིད་མ་ཡིན་པ་གྲངས་བཞིན་ཏུ། དུས་གསུམ་གྱི་སངས་རྒྱས་ལ་
སོགས་པ་དང༌། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་རྣམས་
དང་། དགེ་བ་བྱེད་པར་འདོད་པའི་བསམ་པ་ཕུན་སུམ་ཚོགས་པ་
དང་༑ འཁོར་གསུམ་དུ་རྣམ་པར་མི་རྟོག་པ་དང་། ཆོས་ཐམས་ཅད་
ཀྱི་རང་དང་སྤྱིའི་རྣམ་པ་ཐམས་ཅད་ཡོངས་སུ་ཤེས་པ་ལ་སོགས་་་་་
པའི་ཡུལ་རྣམ་པ་ལྔ་ལ་མཁས་པ་ཡིན་ནོ། །དེ་ལྟ་མོད་ཀྱི་ཐམས་ཅད་
ཀྱིས་བླ་ན་མེད་པའི་བྱང་ཆུབ་བར་ཆད་མེད་པར་འཐོབ་པ་མ་ཡིན་་
ཏེ༔ འདི་ལྟར་དད་པ་ལ་སོགས་པ་ཆེན་པོ་རྣོན་པོས་ནི་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་རྟོགས་པ་སླ་ལ། དེ་དག་ཉིད་
རྟུལ་པོས་ནི་རྟོགས་པར་དཀའོ་ཞེས་བྱ་བ་འདི་ནི་ཆོས་ཉིད་ཡིན་་་་་
ས་ཤུགས་ཀྱིས་ན་འབྲིང་པོ་རྣམས་ཀྱིས་ནི་རང་སངས་རྒྱས་ཀྱི་བྱང་
ཆུབ་རྟོགས་ལ། ཆུང་ངུ་རྣམས་ཀྱི་ནི་ཉན་ཐོས་བྱང་ཆུབ་རྟོགས་སོ་
ཞེས་བྱ་བ་འདི་འཕངས་པ་ཡིན་ནོ། ། །ཐར་པའི་ཆ་དང་མཐུན་པ་
སྐྱེས་པའི་སྤྲོ་བ་ཅན་ལ་ངེས་པར་འབྱེད་པའི་ཆ་དང་མཐུན་པར་་
འབྱུང་བས། དྲོ་བ་རྣམས་ཀྱི་དམིགས་པ་འདིར། །སེམས་ཅན་
ཐམས་ཅད་ཡིན་པར་བསྔགས། །དེ་དག་ཉིད་ལ་སེམས་
མཉམ་སོགས། །རྣམ་པ་དག་ནི་བཅུར་བཤད་དོ། །བདག་
ཉིད་སྡིག་པ་ལས་ལྡོག་ཅིང་། །སྦྱིན་ལ་སོགས་ལ་གནས་པས་
གཞན༑ །དེ་དག་ལ་ནི་འགོད་པ་དང༌། །བསྔགས་པ་བརྗོད་པས་ར
171
!



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་མཐུན་པ་ཉིད། །རྩེར་གྱུར་དེ་བཞིན་བཟོད་པ་ནི། །རང་
བཞིན་རྟེན་ཅན་བདེན་ཤེས་པ། །ཆོས་མཆོག་དེ་བཞིན་
སེམས་ཅན་རྣམས། །སྨིན་བྱེད་སོགས་ཀྱིས་ཤེས་པར་བྱ། །ཞེས་
བྱ་བ་གསུངས་ཏེ། རྣམ་པ་ཐམས་ཅད་མངོན་པར་རྫོགས་པར་
རྟོགས་པ་འདི་ལ་ཆགས་སྡང་གིས་རིས་སུ་མ་ཆད་པ་མཉམ་པའི་་་
སེམས་དང༌། ཚེ་འདིར་བདེ་བ་འདོད་པ་བྱམས་པའི་སེམས་དང་།
ཕྱི་མ་བདེ་བར་འདོད་པ་ཕན་པའི་སེམས་དང༌། ཁོང་ཁྲོ་བ་མེད་
པའི་སེམས་དང༌། རྣམ་པར་འཚེ་བ་མེད་པའི་སེམས་ཀྱི་རྣམ་པ་ལྔ་
དང་། སྐྱེས་པ་དང་བུད་མེད་རང་བས་རྒན་པ་རྣམས་ལ་ཕ་དང་
མའི་སེམས་དང༌། རང་དང་མཉམ་པ་རྣམས་ལ་སྤུན་དང་སྲིང་མོའི་
སེམས་དང་། རང་ལས་གཞོན་པ་རྣམས་ལ་བུ་དང་བུ་མོའི་སེམས་
དང་། ཕན་འདོགས་པའི་བཤེས་དང་། ཡིད་བརྟན་པའི་གྲོགས་ཀྱི་།
སེམས་དང་། ཕའི་ཕྱོགས་ཀྱི་གཉེན་དང༌། མའི་ཕྱོགས་ཀྱི་སྣག་གི་
གཉེན་མཚམས་ཀྱི་སེམས་ཀྱི་རྣམ་པ་གཞན་ལྔས་སེམས་ཅན་ལ་
དམིགས་པ་ནི་དྲོ་བར་གྱུར་པ་ཡིན་པར་བཞེད་དོ། །མདོར་ན་མི་
དགེ་བ་དང་དགེ་བ་ལ་གྲངས་བཞིན་དུ་སློང་བ་དང་ལེན་པའི་སྒོ་་་་
ནས་ལྡོག་པ་དང་ཞུགས་པའི་བདག་ཉིད་ཅན་དེའི་སྒོ་ནས་གཞན་་་་་
རྣམས་སྡིག་པ་ལས་ལྡོག་པ་དང་། དགེ་བ་ལ་གནས་ལ་སྦྱོར་བའི་སྒོ་
ནས་འཛིན་ཏུ་འཇུག་པ་རྣམ་པ་གཉིས་དང་། གཞན་དག་ཉིད་དེ་
བཞིན་ཉིད་དུ་ཞུགས་པ་ལ་ངག་གིས་བསྔགས་པ་བརྗོད་པ་དང་།ལ་་་་
པབ
172



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
སེམས་ཀྱིས་ཀྱིས་མཐུན་པར་བྱེད་པ་རྣམ་པ་གཉིས་པོ་ཆོས་ཀྱི་རབ་ཏུ་་་་
དབྱེ་བས་ནི་ཡུལ་མཐའ་ཡས་པས་རྣམ་པ་མཐའ་ཡས་པ་ཞེས་བྱ་བ་་
དེ་རྣམས་ཀྱིས་སེམས་ཅན་ལ་དམིགས་པ་ནི་རྩེ་མོར་གྱུར་པ་ཡིན་ནོ། །
རྩེ་མོར་གྱུར་པ་ལ་རང་དང་གཞན་གྱི་རྟེན་གྱི་དབྱེ་བས་དམིགས་པ་་
དང་རྣམ་པ་དག་ཇི་ལྟ་བ་དེ་བཞིན་དུ་སྦྱོར་བ་དང་བསྔགས་པ་་་་་
བརྗོད་པ་དང་མཐུན་པ་ཉིད་ཀྱི་རྣམ་པ་རྣམས་ཀྱིས་རང་དང་གཞན་
གྱི་རྟེན་གྱི་སྡུག་བསྔལ་ལ་སོགས་པའི་བདེན་པ་ལ་དམིགས་པ་ནི་་་་་
བཟོད་པ་ཡིན་ནོ། །སྔ་མ་བཞིན་དུ་རང་དང་གཞན་གྱི་རྟེན་ཅན་ཁོ་
ན་སྨིན་པར་བྱེད་པ་དང་གྲོལ་བར་བྱེད་པ་ལ་སོགས་པའི་རྣམ་པ་་་་
དག་གིས་སེམས་ཅན་ལ་དམིགས་པ་ནི་ཆོས་ཀྱི་མཆོག་ཡིན་ཏེ། དེ་
ལྟར་ན་ངེས་པར་འབྱེད་པའི་ཆ་དང་མཐུན་པ་ཡིན་ནོ། །ངེས་པར་
འབྱེད་པའི་ཆ་དང་མཐུན་པ་འདི་དག་ཀྱང་ཆུང་ངུ་དང་འབྲིང་དང་
ཆེན་པོའི་དབྱེ་བས་རེ་རེ་ཞིང་རྣམ་པ་གསུམ་གསུམ་དུ་འགྱུར་རོ། །
དེ་ལ་དྲོད་ཏུ་གཏོགས་པ་ཆུང་ངུ་ནི་མཉམ་པ་དང་བྱམས་པའི་
སེམས་དེ་དག་གིས་ཚེ་འདི་ཉིད་ལ་གཞན་ལ་ཐོ་འཚམ་པ་མེད་པ་་་་
ལས་སོ། །འབྲིང་ནི་ཕན་པ་ལ་སོགས་པའི་སེམས་གསུམ་གྱིས་ཕྱི་མ་
ལ་གཞན་ལ་ཕན་པའི་བསམ་པ་ཉིད་ལས་སོ། །ཆེན་པོ་ནི་ཕར་འདུ་
ཤེས་པ་ལ་སོགས་པའི་སེམས་བསྐྱེད་པས་འདི་དང་ཕྱི་མ་ལ་གཞན་་
རྣམས་ཀྱི་མངོན་པ་འདོད་པ་ཉེ་བར་བསྒྲུབ་པར་འདོད་པ་ཉིད་ལས་
ཡིན་པར་བསྟན་པ་ཡིན་ནོ། །རྩེ་མོར་གཏོགས་པ་ཆུང་ངུ་ནི་སྡིག་པ་ལ
173



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལ
ཡལས་ལྡོག་པ་ལ་བདག་དང་གཞན་སྦྱོར་བས་གཞན་རྣམས་ཀྱི་སྡུག་་་་
བསྔལ་གྱི་རྒྱུ་ལས་ལྡོག་པར་འདོད་པ་ཉིད་ལས་སོ། །འབྲིང་ནི་སྦྱིན་
པ་ལ་སོགས་པ་ལ་བདག་དང་གཞན་འཇོག་པས་གཞན་རྣམས་ཀྱི་་་བ
བདེ་བའི་རྒྱུ་ཡང་དག་པར་སྦྱོར་བར་འདོད་པ་ལས་སོ། །ཆེན་པོ་ནི་
རྟེན་ཅིང་འབྲེལ་བར་འབྱུང་བ་རྣམ་པ་གཉིས་སུ་བསྒོམ་པ་ལ་བདག་
དང་གཞན་འཇུག་པར་བྱེད་པས་གཞན་རྣམས་ཀྱི་བདེ་བ་དང་སྡུག་་
བསྔལ་ཕྱིན་ཅི་ལོགས་སྤོང་བར་མངོན་པར་འདོད་པ་ཉིད་ལ་བརྟེན་
ནས་གསུངས་སོ། །བཟོད་པ་ཆུང་ངུ་དང་འབྲིང་དང་ཆེན་པོ་ནི་གོ་
རིམ་བཞིན་དུ་དེ་བཞིན་དུ་བདེན་པ་ནས་བྱང་ཆུབ་སེམས་དཔའི་་་
སྐྱོན་མེད་པར་འཇུག་པའི་བར་ཞེས་བྱ་བ་འདིས་གཞན་རྣམས་་་
འཕགས་པའི་ལམ་དང་འབྲས་བུ་དང་པོ་ལ་སོགས་པ་དང་སངས་་་
རྒྱས་ཉིད་ལ་ངེས་པར་སྦྱོར་བར་འདོད་པ་ཉིད་ལ་བརྟེན་ནས་
གསུངས་པ་ཡིན་ནོ། །དེ་ལྟ་མོད་གྱི་བཟོད་པ་ཆེན་པོ་ནི་སྐད་ཅིག་མ་
དུ་མ་ཡིན་པར་བཟུང་ངོ༌། །ཆོས་ཀྱི་མཆོག་གི་ཆུང་ངུ་དང་འབྲིང་
དང་ཆེན་པོ་ནི་གོ་རིམ་བཞིན་དུ་གཞན་རྣམས་ཁྱད་པར་མེད་པར་
ཐེག་པ་གསུམ་དུ་ཡོངས་སུ་སྨིན་པར་བྱ་བའི་ཕྱིར་དང་། ཁྱད་པར་
དུ་བྱང་ཆུབ་སེམས་དཔའི་ལམ་ལ་ངེས་པར་སྦྱར་བའི་ཕྱིར་དང༌།
ཕུན་སུམ་ཚོགས་པ་ཐམས་ཅད་ཀྱི་རབ་ཀྱི་མཐར་ཐུག་པ་ལ་བརྟེན་ར
པར་འདོད་པ་ཉིད་ཡིན་པའི་ཕྱིར་སེམས་ཅན་ཡོངས་སུ་སྨིན་པ་་་་་
དང་༑ སྒྲིབ་པ་མེད་པའི་ཚུལ་དང་དམ་པའི་ཆོས་གནས་པ་ཞེས་བྱ་
174



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བའི་ཐ་ཚིག་གིས་གསུངས་པ་ཡིན་ནོ། །ཆོས་མངོན་པ་མཛོད་ལས།
ཇི་ལྟར་བཟོད་ཆེན་སྐད་ཅིག་མ། །གཅིག་ཡིན་དེ་བཞིན་ཆོས་ཀྱི་
མཆོག །ཅེས་གང་བཤད་པ་དེ་ནི་རང་གི་དོན་གྱི་དབང་དུ་བྱས་པ་
ཡིན་པའི་ཕྱིར་ལ། འདིར་ནི་གཞན་གྱི་དོན་ལ་བརྟེན་པའི་ཆུང་ངུ་
དང་འབྲིང་དང་ཆེན་པོའི་དབྱེ་བས་བཤད་པ་ཡིན་ཏེ། གཞན་གྱི་
དོན་ལ་བརྩོན་པ་ལ་ནི་རབ་དང་རབ་མཆོག་ལ་སོགས་པའི་གནས་་་
སྐབས་སྲིད་པའི་ཕྱིར་རོ། །དེས་ན་དེ་དང་འདི་ལ་འགལ་བ་ཡོད་པ་
མ་ཡིན་ནོ། །ཞེས་རྒྱན་སྣང་ལས་བཤད་དོ། །རྣམ་པ་དང་ལམ་དང་
གཞི་ཐམས་ཅད་རྣམ་པར་བསྒོམ་པའི་དབྱེ་བས་གོ་རིམ་བཞིན་དུ་་་་
རྣམ་པ་ཐམས་ཅད་མཁྱེན་པ་ཉིད་ལ་སོགས་པ་མངོན་པར་རྟོགས་པ་
རྣམ་པ་གསུམ་ལ་འཇིག་རྟེན་པའི་ངེས་པར་འབྱེད་པའི་ཆ་དང་།
མཐུན་པ་ཐོས་བསམ་གྱིས་རྟོགས་པ་སྔོན་དུ་འགྲོ་བས་འཇིག་རྟེན་་་
ལས་འདས་པའི་མཐོང་བ་དང་སྒོམ་པའི་ལམ་ཇི་ལྟ་བར་ཐོས་བསམ་
གྱིས་རྟོགས་པ་ཡིན་ལ། རྣམ་པ་ཀུན་མངོན་པར་རྫོགས་པར་རྟོགས་
པ་ལ་སོགས་པ་གསུམ་ལ་ནི་བསྒོམ་པ་གོང་ནས་གོང་གི་གནས་
སྐབས་ཀྱི་ཁྱད་པར་གྱིས། རྣམ་པ་ཐམས་ཅད་དུ་སྒོམ་པ་ལས་བྱུང་
བའི་ཁྱད་པར་གྱི་ལམ་གྱིས་བསྡུས་པའི་ཡེ་ཤེས་ཟག་པ་མེད་པ་ཆུང་
དུ་སྦྱོར་བའི་ལམ་དང་། འབྲིང་མཐོང་བའི་ལམ་དང་། ཆེན་པོ་སྒོམ་
པའི་ལམ་རིམ་གྱིས་སྐྱེ་བ་ཡིན་པས་ཤེས་པ་གཅིག་ལ་གཅིག་ཅར་སྐྱེ་་
བ་དགག་པར་བྱ་བའི་ཕྱིར་ཁྱད་པར་གྱི་ལམ་ཤེས་པའི་རྒྱུ་ཉིད་ཡིན་་པ
175



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པས་ངེས་པར་འབྱེད་པའི་ཆ་ལ་སོགས་པའི་ཐ་སྙད་དུ་གསུངས་པ་་་
ཡིན་པར་ཤེས་པར་བྱའོ། །སྦྱོར་བའི་ལམ་ཡང་འཕགས་པའི་ལམ་གྱི་
དངོས་རྒྱུ་ཡིན་པས་ཟག་པ་མེད་པ་ཆུང་ངུར་འཇོག་སྟེ། གཞན་དུ་ན།
དེ་ལ་ཕྱིར་མི་ལྡོག་པར་ཡང་བརྗོད་པར་ནུས་པ་མ་ཡིན་ནོ། །ཕྱིར་མི་
ལྡོག་པའི་བྱང་ཆུབ་སེམས་དཔའི་དགེ་འདུན་ལ་ཇི་སྐད་བཤད་པའི་
ངེས་པར་འབྱེད་པའི་ཆ་དང་མཐུན་པ་དང་མཐོང་བའི་ལམ་ལ་་་་་
སོགས་པ་གཞན་ཡང་འབྱུང་བས་ཕྱིར་མི་ལྡོག་པའི་བྱང་ཆུབ་སེམས་་
པའི་དགེ་འདུན་གྱི་མཚན་ཉིད། ངེས་འབྱེད་ཡན་ལག་ནས་
བཟུང་སྟེ། །མཐོང་དང་གོམས་པའི་ལམ་དག་ལ། །བྱང་ཆུབ་
སེམས་དཔའ་གང་དག་གནས། །དེ་འདིར་ཕྱིར་མི་ལྡོག་པའི་
ཚོགས༑ །ཞེས་བྱ་བ་གསུངས་ཏེ། དཔའ་བོ་གང་དག་ངེས་པར་
འབྱེད་པའི་ཆ་དང་མཐུན་པ་བཞི་དང་། མཐོང་བའི་ལམ་དང་སྒོམ་
པའི་ལམ་འཆད་པར་འགྱུར་བ་ལ། དེ་དང་དེ་རྟོགས་པའི་ཚུལ་གྱིས་
གནས་པ་དེ་དག་ནི། བྱང་ཆུབ་སེམས་དཔའ་སློབ་པ་ཕྱིར་མི་ལྡོག་
པའི་དགེ་འདུན་ཡིན་ནོ།། །།
བམ་པོ་བཞི་པ། དེ་རྣམས་ཀྱི་མཚན་ཉིད་མ་འདྲེས་པ་གང་ཞེ་ན།
རེ་ཞིག་བར་སྐབས་ཀྱི་ཚིགས་སུ་བཅད་པ་གཅིག་གིས་ངེས་པར་་་་་
འབྱེད་པའི་ཆ་དང་མཐུན་པ་ལ་གནས་པ་རྣམས་ཀྱི་མཚན་ཉིད།
གཟུགས་ལ་སོགས་ལས་ལྡོག་སོགས་རྟགས། །རྣམ་པ་ཉི་ཤུར་
བརྗོད་པ་ཡིས། །ངེས་འབྱེད་ཡན་ལག་ལ་གནས་པའི། །ཕྱིར་པ
176



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
མི་ལྡོག་པའི་མཚན་ཉིད་འདི། །ཞེས་བྱ་བ་གསུངས་ཏེ། གཟུགས་
ལ་སོགས་པ་ལས་ལྡོག་པ་དང༌། ཐེ་ཚོམ་མེད་པ་ལ་སོགས་པའི་རྣམ་
པ༑ རྣམ་པ་ཉི་ཤུས་ངེས་པར་འབྱེད་པའི་ཆ་དང་མཐུན་པ་ལ་གནས་
པ་རྣམས་ཀྱི་ཕྱིར་མི་ལྡོག་པའི་མཚན་ཉིད་ཤེས་པར་བྱ་བ་ཡིན་ནོ། །
ཡང་ལྡོག་པ་ལ་སོགས་པའི་མཚན་ཉིད་དེ་དག་གང་ཡིན་ཅེ་ན། དེ་དེ
དག་བསྟན་པའི་ཕྱིར་བར་སྐབས་ཀྱི་ཚིགས་སུ་བཅད་པ་དྲུག་པོ། །
གཟུགས་ལ་སོགས་ལས་ལྡོག་པ་དང་། །ཐེ་ཚོམ་མི་དལ་ཟད་
པ་དང༌། །བདག་ཉིད་དགེ་བ་ལ་གནས་ཤིང་། །གཞན་དག་
དེ་ལ་འགོད་པ་དང༌། །གཞན་གྱི་རྟེན་ཅན་སྦྱིན་སོགས་དང༌། །
ཟབ་མོའི་དོན་ལའང་སོམ་ཉི་མེད། །བྱམས་ལུས་སོགས་དང་
སྒྲིབ་པ་ནི། །རྣམ་པ་ལྔ་དང་མི་འགྲོགས་དང་། །བག་ལ་ཉལ་
ཀུན་འཇོམས་པ་དང་། །དྲན་པ་དང་ནི་ཤེས་བཞིན་དང༌། །
གོས་ལ་སོགས་པ་གཙང་བ་དང༌། །ལུས་ལ་སྲིན་བུ་རྣམས་མི་
འབྱུང་། །གྱ་གྱུ་མེད་སེམས་སྦྱངས་པ་ནི། །ལེན་དང་སེར་སྣ་
མེད་སོགས་དང་། །ཆོས་ཉིད་ལྡན་པའི་འགྲོ་ཉིད་དང་། །
སེམས་ཅན་དོན་དུ་དམྱལ་ཚོལ་དང༌། །གཞན་གྱིས་དཀྲི་བར་
མི་བཏུབ་དང་། །ལམ་གཞན་ཉེ་བར་སྟོན་བདུད་ལ། །བདུད་
ཅེས་བྱ་བར་རྟོགས་པ་དང་། །སངས་རྒྱས་དགྱེས་པའི་སྤྱོད་
པ་སྟེ། །རྟགས་ནི་ཉི་ཤུ་དེ་དག་གིས། །དྲོད་དང་རྩེ་མོ་བཟོད་
བཅས་དང༌། །ཆོས་མཆོག་རྣམས་ལ་གནས་པ་ནི། །རྫོགས་
177



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པའི་བྱང་ཆུབ་ལས་མི་ལྡོག །ཅེས་བྱ་བ་གསུངས་ཏེ། ཆོས་ཐམས་
ཅད་ངོ་བོ་ཉིད་མེད་པ་ཉིད་ཀྱིས་གཟུགས་ལ་སོགས་པའི་ཆོས་ལས་་
ལྡོག་པ་དང་། སངས་རྒྱས་སོགས་ལ་ཤེས་ནས་དད་པ་ཐོབ་པས་ཐེ་
ཚོམ་ཟད་པ་དང༌། མི་ཁོམ་པར་མི་སྐྱེ་བའི་སྨོན་ལམ་འགྲུབ་པས་
ལོག་པར་ལྟ་བ་དང༌། དམྱལ་བ་དང་། ཡི་དྭགས་དང་། དུད་འགྲོར་
སྐྱེ་བ་དང་། སངས་རྒྱས་ཀྱི་བཀའ་མི་ཐོས་པ་དང༌། ཡུལ་མཐའ་
འཁོབ་ཏུ་སྐྱེ་བ་དང་། དབང་པོ་མ་ཚང་བ་དང་། གླེན་པ་དང་ལྐུགས་
པའི་དངོས་པོ་དང་། ལྷ་ཚེ་རིང་པོར་སྐྱེ་བ་ཞེས་བྱ་བ་མི་ཁོམ་པ་
བརྒྱད་ཟད་པ་དང་། སྙིང་རྗེའི་དབང་གིས་བདག་དང་གཞན་དགེ་
བའི་ཆོས་ལ་སྦྱོར་བ་དང་། བདག་དང་གཞན་དུ་བརྗེ་བའི་སེམས་
ཐོབ་པ་ཉིད་ཀྱིས་སེམས་ཅན་གཞན་གྱི་ཡུལ་ལ་ཡོངས་སུ་བསྔོས་པའི་
སྦྱིན་པ་ལ་སོགས་པ་བསྒྲུབས་པ་དང་། ཆོས་རྣམས་ཀྱི་གནས་ལུགས་
ཡང་དག་པར་རྟོགས་པས་ཟབ་མོའི་དོན་ལ་ཡང་སོམ་ཉི་མི་བྱེད་པ་་
དང་། གཞན་ལ་ཕན་པ་ཉིད་དུ་ཞུགས་པས་བྱམས་པའི་ལུས་དང་
ངག་དང་ཡིད་ཀྱི་ལས་ལ་ཞུགས་པ་དང་། བསླབ་པ་གསུམ་ཡང་དག་
པར་ལེན་པའི་སྦྱོར་བ་ཕུན་སུམ་ཚོགས་པས་སྒྲིབ་པ་ལྔ་པོ། འདོད་པ་
ལ་འདུན་པ་དང་། གནོད་སེམས་དང་། གཉིད་དང་། རྨུགས་པ་དང་།
རྒོད་པ་དང་། འགྱོད་པ་དང་། ཐེ་ཚོམ་དག་དང་མི་འགྲོགས་པ་དང་།
གཉེན་པོ་རྣམས་པར་བསྒོམས་པ་ཉིད་ཀྱིས་མ་རིག་པ་དང་ལྟ་བ་ལ་
སོགས་པའི་བག་ལ་ཉལ་བ་ཐམས་ཅད་འཇོམས་པ་དང་། དེ་ལ་མ་ལ
178



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བ
མརིག་པ་དང་ལྟ་བའི་ཟག་པས་བསྡུས་པའི་བག་ལ་ཉལ་བ་མེད་པ་་་་
ཉིད་ཡིན་གྱི། འདོད་པ་དང་སྲིད་པའི་ཟག་པས་བསྡུས་པ་ནི་མ་ཡིན་
ཏེ༑ བྱང་ཆུབ་སེམས་དཔའ་ནི་བསམས་བཞིན་དུ་སྲིད་པ་ལེན་པའི་
ཕྱིར་རོ་ཞེས་རྒྱན་སྣང་ལས་བཤད་དོ། །སྤྱོད་ལམ་ཐམས་ཅད་ལ་རྟག་
ཏུ་མ་གཡེང་བ་མཉམ་པར་བཞག་པ་ཉིད་ཀྱིས་དྲན་པ་དང་ཤེས་་་་
བཞིན་དང་ལྡན་པ་དང་། གཙང་སྦྲ་ཀུན་ཏུ་སྤྱོད་པ་ཉིད་ཀྱིས་གོས་
ལ་སོགས་པ་ཡོངས་སུ་སྤྱོད་པ་གཙང་བ་ཞེས་བྱ་བ་རྣམ་པ་བཅུ་
གཅིག་དང་། དགེ་བའི་རྩ་བ་འཇིག་རྟེན་ཐམས་ཅད་ལས་མངོན་
པར་འཕགས་པ་ཉིད་ཀྱིས་ལུས་ལ་སྲིན་བུའི་རིགས་བརྒྱད་ཁྲི་མི་
འབྱུང་བ་དང་། དགེ་བའི་རྩ་བ་རྣམ་པར་དག་པས་སེམས་གྱ་གྱུ་
མེད་པ་དང་། རྙེད་པ་དང་བཀུར་སྟི་ལ་སོགས་པ་ལ་མི་ལྟ་བ་ཉིད་
ཀྱིས་ཕྱགས་དར་ཁྲོད་པ་ཉིད་ལ་སོགས་པ་སྦྱངས་པའི་ཡོན་ཏན་ཡང་
དག་པར་ལེན་པ་དང་། དེ་ཡང་འདི་ལྟ་སྟེ། ཕྱགས་དར་ཁྲོད་པ་དང་།
ཆོས་གོས་གསུམ་པ་དང་། ཕྱིང་བ་པ་དང་། བསོད་སྙོམས་པ་དང་།
སྟན་གཅིག་པ་དང་། ཟས་ཕྱིས་མི་ལེན་པ་དང་། དགོན་པ་པ་དང་།
ཤིང་དྲུང་པ་དང་། བླ་གབ་མེད་པ་དང་། དུར་ཁྲོད་པ་དང་། ཙོག་པུ་
པ་དང་། གཞི་ཇི་བཞིན་པ་ཉིད་དོ་ཞེས་ཉི་སྣང་ལས་བྱུང་བ་ལྟར་རོ།།
སྦྱིན་པ་ལ་སོགས་པའི་ཁྱད་པར་བསྒྲུབས་པས་དེ་དག་དང་འགལ་བ་
སེར་སྣ་དང་འཆལ་བའི་ཚུལ་ཁྲིམས་ལ་སོགས་པ་མེད་པ་དང་། ཆོས་
ཐམས་ཅད་ཡང་དག་པར་སྡུད་པ་ཉིད་ཀྱིས་ཆོས་ཉིད་དང་མི་འགལ་
179



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཛཔབར་ཤེས་རབ་ཀྱི་ཕ་རོལ་ཏུ་ཕྱིན་པ་དང་ལྡན་པར་འགྲོ་བ་དང་།
འགྲོ་བ་ཐམས་ཅད་བདག་ཉིད་ཀྱིས་འཛིན་པར་བྱས་པ་ཉིད་ཀྱིས་་་
གཞན་གྱི་དོན་དུ་དམྱལ་བ་འདོད་པ་ཞེས་བྱ་བ་རྣམ་པ་དྲུག་དང་།
རང་གིས་རྟོགས་པ་ལ་ཡིད་ཆེས་པའི་ཆོས་ཉིད་ཀྱིས་གཞན་གྱི་མཐུས་
དམན་པའི་ལམ་དུ་བཀྲིར་མི་བཏུབ་པ་དང་། སངས་རྒྱས་ཐོབ་པ་
ཉིད་ཀྱི་ཐབས་ཤེས་པ་ལ་མཁས་པ་ཉིད་ཀྱིས་ལམ་ལྟར་བཅོས་པ་མི་་
སྡུག་པ་དང་བསམ་གཏན་བསྒོམ་པ་མཐར་ཐུག་པའི་དོན་དུ་ཉེ་བར་
སྟོན་པའི་བདུད་ལ་བདུད་ཉིད་དུ་རྟོགས་པ་ཞེས་བྱ་བ་རྣམ་པ་
གཉིས་དང་། འཁོར་གསུམ་རྣམ་པར་དག་པས་སྤྱོད་པ་ཐམས་ཅད་
ལ་སངས་རྒྱས་དགྱེས་པ་ཞེས་བྱ་བ་རྣམ་པ་གཅིག་གིས་གོ་རིམ་་་
བཞིན་དུ་དྲོ་བ་དང་། རྩེ་མོ་དང༌། བཟོད་པ་དང་། ཆོས་ཀྱི་མཆོག་
རྣམས་ལ་གནས་པའི་བྱང་ཆུབ་སེམས་དཔའ་བླ་ན་མེད་པའི་བྱང་་་
ཆུབ་ལས་ཕྱིར་མི་ལྡོག་པ་ཡིན་པར་རྟགས་ཉི་ཤུ་པོ་འདི་དག་གིས་་་་
ཤེས་པར་བྱའོ། །ངེས་པར་འབྱེད་པའི་ཆ་དང་མཐུན་པའི་ཕྱིར་མི་
ལྡོག་མཚན་ཉིད་ཀྱི་འོག་ཏུ། མཐོང་བའི་ལམ་གྱི་ཕྱིར་མི་ལྡོག་པའི་
མཚན་ཉིད་བར་སྐབས་ཀྱི་ཚིགས་སུ་བཅད་པ་གཅིག་གིས་གསུངས་་་
པ༑ མཐོང་བའི་ལམ་ལ་བཟོད་པ་དང༌། །ཤེས་པའི་སྐད་ཅིག་
བཅུ་དྲུག་ནི། །བྱང་ཆུབ་སེམས་དཔའ་མི་ལྡོག་པའི། །མཚན་
ཉིད་ཡིན་པར་ཤེས་པར་བྱ། །ཞེས་བྱ་བ་གསུངས་ཏེ། སྡུག་བསྔལ་
ལ་སོགས་པའི་བདེན་པའི་སྒོ་ནས། ཆོས་དང་རྗེས་སུ་ཤེས་པའི་པ
180



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བཟོད་པ་དང་། ཤེས་པའི་སྐད་ཅིག་མ་བཅུ་དྲུག་ནི། བྱང་ཆུབ་
སེམས་དཔའ་མཐོང་བའི་ལམ་ལ་གནས་པ་རྣམས་ཀྱི་ཕྱིར་མི་ལྡོག་་་
པའི་མཚན་ཉིད་ཡིན་ནོ། །སྐད་ཅིག་མའི་རྣམ་པ་ཅི་འདྲ་བ་ཞིག་
མཚན་ཉིད་ཡིན་ཅེ་ན། རྣམ་པ་རྣམས་བར་སྐབས་ཀྱི་ཚིགས་སུ་
བཅད་པ་ལྔས་གསུངས་པ་ནི། གཟུགས་སོགས་འདུ་ཤེས་ལྡོག་པ་
དང་། །སེམས་བརྟན་ཐེག་པ་དམན་དག་ལས། །རྣམ་ལོག་
བསམ་གཏན་ལ་སོགས་པའི། །ཡན་ལག་ཡོངས་སུ་ཟད་པ་
དང་། །ལུས་སེམས་ཡང་བ་ཉིད་དང་ནི། །འདོད་ལ་སྤྱོད་ལ་
ཐབས་མཁས་དང་། །རྟག་ཏུ་ཚངས་པར་སྤྱོད་ཉིད་དང་། །
འཚོ་བ་རྣམ་པར་དག་ཉིད་དང་། །ཕུང་སོགས་བར་ཆད་
བྱེད་རྣམས་དང་། །ཚོགས་དང་དབང་སོགས་བཅས་པ་ཡི། །
གཡུལ་འགྱེད་སེར་སྣ་ལ་སོགས་ལ། །སྦྱོར་དང་རྗེས་སུ་སྦྱོར་
བ་ཡི། །གནས་པ་སོ་སོར་བཀག་པ་དང་། །ཆོས་ནི་རྡུལ་ཙམ་
མི་དམིགས་ཉིད། །རང་གི་ས་ལ་ངེས་པ་ཉིད། །ས་གསུམ་ལ་
ནི་གནས་པ་དང༌། །ཆོས་ཀྱི་དོན་དུ་སྲོག་གཏོང་བ། །དེ་
འདྲའི་སྐད་ཅིག་བཅུ་དྲུག་ནི། །བློ་ལྡན་མཐོང་བའི་ལམ་
གནས་ཀྱི། །ཕྱིར་མི་ལྡོག་པའི་རྟགས་དག་ཡིན། །ཅེས་བྱ་བ་
ཡིན་ཏེ། རང་གི་མཚན་ཉིད་སྟོང་པ་ཉིད་ཀྱིས་གཟུགས་ལ་སོགས་
པའི་ཆོས་སུ་རྟོག་པ་ལས་ལྡོག་པ་དང་། སངས་རྒྱས་ལ་སོགས་པས་
བྱིན་གྱིས་བརླབས་པས་བྱང་ཆུབ་ཀྱི་བར་དུ་བླ་ན་མེད་པའི་བྱང་་་་
181



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་པར་་་ཆུབ་ཀྱི་སེམས་བརྟན་པ་ཉིད་དང་། ཐེག་པ་ཆེན་པོའི་སེམས་བསྐྱེད་
པ་ལ་སོགས་པའི་ཆོས་ཁྱད་པར་ཅན་བསྒྲུབ་པས་ཉན་ཐོས་དང་རང་
སངས་རྒྱས་ཀྱི་ཐེག་པ་ལས་སེམས་རྣམ་པར་ལོག་པ་དང་། གཟུགས་
སོགས་སྐྱེ་མེད་དུ་ཤེས་པའི་ཆོས་རབ་ཏུ་རྣམ་པར་འབྱེད་པའི་ཤེས་་་
རབ་ཀྱི་མཐུས་བསམ་གཏན་དང་གཟུགས་མེད་པའི་སྙོམས་པ ་་་
འཇུག་པ་ལ་སོགས་པ་ཡང་ཁམས་གོང་མར་སྐྱེ་བའི་ཡན་ལག་ཆགས་
པ་ཡང་དག་པར་ཡོངས་སུ་ཟད་པ་ཞེས་བྱ་བ་བཞི་ནི་སྡུག་བསྔལ་གྱི་
སྐད་ཅིག་མའི་རྣམ་པ་ཡིན་ནོ། །མི་དགེ་བ་དང་བྲལ་བ་ཉིད་ཀྱིས་
ལུས་དང་སེམས་ལས་སུ་མི་རུང་བ་ལྕི་བའི་རྣམ་པ་མེད་པ་ཡང་བ་་་་
དང་༑ སེམས་ཅན་རྣམས་ཀྱི་བསམ་པ་ཇི་ལྟ་བ་བཞིན་གདུལ་བའི་
ཐབས་ལ་མཁས་པའི་མཐུས་མངོན་པར་ཞེན་པ་མེད་པར་འདོད་པ་
ལ་ཉེ་བར་སྤྱོད་པ་དང༌། ཡུལ་གྱི་ལོངས་སྤྱོད་ལ་ཞེན་པའི་ཉེས་
དམིགས་མཐོང་བས་རྟག་ཏུ་ཚངས་པར་སྤྱོད་པ་ཉིད་དང་། སྐྱེས་བུ་
དམ་པའི་ཆོས་དང་ལྡན་པ་ཉིད་ཀྱིས་འཚོ་བའི་ཡོ་བྱད་ཡང་དག་་
པར་རྣམ་པར་དག་པ་ཉིད་ཅེས་བྱ་བ་བཞི་ནི་ཀུན་འབྱུང་བའི་སྐད་
ཅིག་མའི་རྣམ་པ་ཡིན་ནོ། །སྟོང་པ་ཉིད་ལ་གནས་པ་ཉིད་ཀྱིས་ཕུང་
པོ་དང་སྐྱེ་མཆེད་དང་ཁམས་རྣམས་ལ་དང་པོར་ཞེན་པ་སྦྱོར་བ་་་་་
དང་། རྒྱུན་དུ་ཞེན་པ་རྗེས་སུ་སྦྱོར་བ་དག་ཏུ་མི་བྱའོ་ཞེས་དེ་ལྟར་
སྦྱོར་བ་དང་། རྗེས་སུ་སྦྱོར་བའི་གནས་པ་སོ་སོར་བཀག་པ་དང་། མི་
མཐུན་པའི་ཕྱོགས་བསལ་བ་ཉིད་ཀྱིས་མཐོང་ལམ་གྱི་རྟོགས་པའི་་་་
182



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བར་ཆད་བྱེད་པའི་ཚོགས་རྣམས་ལ་སྔ་མ་བཞིན་དུ་དང་པོར་ཞེན་་་
པ་སྦྱོར་བ་དང་། རྒྱུན་དུ་ཞེན་པ་རྗེས་སུ་སྦྱོར་བའི་གནས་པ་སོ་སོ་
བཀག་པ་དང་། ཉེས་པ་ཐམས་ཅད་དེ་ལས་བྱུང་བ་ཡིན་པའི་ཕྱིར་
རྣམ་པར་རྟོག་པའི་སྐྱོན་ཡོངས་སུ་ཤེས་པ་ཉིད་ཀྱིས་བྱང་ཆུབ་ཀྱི་་་་་་
ཚོགས་སྦྱིན་པ་ལ་སོགས་པ་ལ་སྔ་མ་བཞིན་དུ་དང་པོར་ཞེན་པའི་་་་
སྦྱོར་བ་དང་། རྒྱུན་དུ་ཞེན་པའི་རྗེས་སུ་སྦྱོར་བའི་གཏམ་ལ་གནས་
པ་སོ་སོར་བཀག་པ་དང༌། གཟུང་བ་དང་འཛིན་པ་དག་ལ་མངོན་
པར་ཞེན་པ་ནི་སྤང་བར་བྱ་བ་ཉིད་ཀྱིས་རལ་གྲི་དང་མདའ་ལ་་་་་་
སོགས་པ་ལྟ་བུ་དང་། དབང་པོ་དང་དབང་པོའི་རྟེན་དང་དེའི་ཡུལ་
རྣམས་ལ་གྲོང་དང་གྲོང་ཁྱེར་ལ་སོགས་པའི་གཡུལ་འགྱེད་པ་རྣལ་་་་
འབྱོར་པ་ལ་མེད་པས་སྔ་མ་བཞིན་དུ་དང་པོར་ཞེན་པའི་སྦྱོར་བ་་་་
དང་༑ རྒྱུན་དུ་ཞེན་པའི་རྗེས་སུ་སྦྱོར་བའི་གནས་པ་རྗེས་སུ་བཀག་
པ་ཞེས་བྱ་བ་བཞི་ནི་འགོག་པའི་རྣམ་པའི་སྐད་ཅིག་མ་ཡིན་ནོ། །
སྦྱིན་པ་ལ་སོགས་པའི་ཁྱད་པར་རང་གིས་རྟོགས་པས་སེར་སྣ་དང་་་
འཆལ་བའི་ཚུལ་ཁྲིམས་ལ་སོགས་པ་ལ་དང་པོར་ཞེན་པའི་སྦྱོར་བ་་་
དང་། རྒྱུན་དུ་ཞེན་པའི་རྗེས་སུ་སྦྱོར་བའི་གནས་པ་སོ་སོར་བཀག་
པ་དང་། གཟུགས་ལ་སོགས་པའི་ཆོས་ཐམས་ཅད་རྣམ་པར་ཐར་
པའི་སྒོ་གསུམ་གྱི་ངོ་བོ་ཉིད་ཡིན་པས་རྟོགས་པའི་ཆོས་མངོན་པར་་་
བྱང་ཆུབ་པ་ཉིད་ཀྱང་རྡུལ་ཙམ་ཡང་མི་དམིགས་པ་དང་། མངོན་
པར་ཤེས་པ་དྲུག་གིས་མངོན་པར་ཡིད་ཆེས་པ་ཐོབ་པས་ཐམས་ཅད་
183



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མཁྱེན་པ་ཉིད་གསུམ་གྱི་བདག་ཉིད་ཀྱི་རང་གི་ས་གསུམ་ལ་ཐེ་ཚོམ་་
མེད་པར་ཇི་ལྟ་བ་བཞིན་དུ་ངེས་པ་ཉིད་ཀྱིས་གནས་པ་དང་། དེ་ལ་
གཅིག་ཏུ་གཞོལ་བ་ཉིད་ཀྱིས་རྣམ་པ་ཐམས་ཅད་མཁྱེན་པ་ཉིད་ལ་་་
སོགས་པའི་ཆོས་ཀྱི་དོན་དུ་སྲོག་གཏོང་བ་ཞེས་བྱ་བ་བཞི་ནི་ལམ་གྱི་
རྣམ་པའི་སྐད་ཅིག་མ་ཡིན་ཏེ། དེ་ལྟར་ན་བཟོད་པ་དང་ཤེས་པའི་
སྐད་ཅིག་མ་རྣམ་པ་བཅུ་དྲུག་གིས་བསྡུས་པ་འདི་རྣམས་ཡང་དག་
པར་ཐོབ་པ་ན་ཉོན་མོངས་པ་མེད་པས་དག་པ་འཇིག་རྟེན་པའི་ཐ་་པ
སྙད་ཀྱི་རྒྱུ་ཡིན་པའི་ཕྱིར་འཇིག་རྟེན་པ་རང་བཞིན་གྱིས་རྣམ་པར་་་
རྟོགས་པ་རབ་ཏུ་བསྲབ་ཅིང་རྗེས་སུ་དྲན་པའི་རྣམ་པར་རྟོག་པ་་་་་
མེད་པས་གཟུང་བ་དང་འཛིན་པར་མངོན་པར་མ་ཞེན་པའི་རྣམ་པ་
ཅན་རྗེས་ཐོབ་ཀྱི་སེམས་ཀྱིས་བསྡུས་པ་མཉམ་པར་བཞག་པའི་ཡེ་་་
ཤེས་རང་དང་མཐུན་པའི་འབྲས་བུ་རྗེས་ཐོབ་ཏུ་གཟུང་བ་དང་་
འཛིན་པ་ཙམ་ཞིག་ཡོད་དུ་ཟིན་ཀྱང་གཉིས་སུ་ཞེན་པ་མེད་པས་་་
གཟུགས་ལ་ལོགས་པའི་འདུ་ཤེས་བཟློག་པ་ལ་སོགས་པ་སྔར་བཤད་་
པ་རྣམས་བསྐྱེད་པའི་རྒྱུ་ཡིན་པའི་ཕྱིར། བྱང་ཆུབ་སེམས་དཔའ་
མཐོང་བའི་ལམ་ལ་གནས་པའི་ཕྱིར་མི་ལྡོག་པའི་མཚན་ཉིད་དག་་་་
ཡིན་ནོ། །བདེན་པ་མཐོང་བའི་རྣལ་འབྱོར་པ་རྣམས་ཀྱི་བྱ་བ་ལ་
འཇུག་པའི་ཐ་སྙད་ནི་སེམས་ཅན་གདུལ་བྱའི་དགོས་པའི་དབང་མ་
གཏོགས་པར་ཡུལ་དང་དུས་ཐམས་ཅད་དུ་མཉམ་པར་བཞག་པའི་་
རྟོགས་པ་དང་མཐུན་པ་ཁོ་ན་ཡིན་ནོ་ཞེས་ཤེས་པར་བྱ་བའི་ཕྱིར་ཉེ་པ
184



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པཔབར་བཏགས་ནས་བཤད་དོ། །ཉེ་བར་བཏགས་པའི་རང་བཞིན་དེ་
ལྟར་མ་ཡིན་ན་རྣལ་འབྱོར་པའི་རྒྱུད་ལ་སོ་སོར་རང་གིས་རིག་པའི་་
སྐད་ཅིག་མ་རྣམས་ཇི་ལྟར་གཞན་ཡིད་ཆེས་པར་བྱེད་པའི་མཚན་
ཉིད་དག་ཡིན། དེའི་འོག་ཏུ་སྒོམ་པའི་ལམ་ལ་གནས་པའི་ཕྱིར་མི་
ལྡོག་པའི་མཚན་ཉིད་ཡིན་པ་ལས། ལུགས་ལས་ཁྱད་པར་མ་བཟུང་
བར་ཁྱད་པར་ཅན་གྱི་བློ་མི་སྐྱེའོ་ཞེས་འབྱུང་བའི་ཕྱིར་རེ་ཞིག་སྒོམ་་
པའི་ལམ་གྱི་ཁྱད་པར། སྒོམ་པའི་ལམ་ནི་ཟབ་བ་སྟེ། །ཟབ་མོ་
སྟོང་པ་ཉིད་ལ་སོགས། །ཟབ་པ་དེ་ནི་སྒྲོ་འདོགས་དང་། །
སྐུར་པའི་མཐའ་ལས་གྲོལ་བ་ཉིད། །ཅེས་བྱ་བ་གསུངས་ཏེ།
སྟོང་པ་ཉིད་ལ་སོགས་པ་ལ་ཡང་གཟུགས་ལ་སོགས་པ་མེད་ལ། སྟོང་
པ་ཉིད་ལ་སོགས་པ་གཟུགས་ལ་སོགས་པ་ལས་གཞན་པ་ཡང་མ་
ཡིན་པས། གོ་རིམ་བཞིན་དུ་སྟོང་པ་ཉིད་ལ་སོགས་པ་ལ་སྒྲོ་འདོགས་
པ་དང་། སྐུར་པའི་མཐའ་ལས་གྲོལ་བ་ཉིད་གང་ཡིན་པ་དེ་ནི་ཟབ
མོ་སྟེ་སྟོང་པ་ཉིད་ལ་སོགས་པ་ཡིན་ལ། ཟབ་མོ་ཉིད་དང་ལྡན་པའི་
ཕྱིར་འོག་ནས་འཆད་པའི་སྒོམ་པའི་ལམ་ནི་ཟབ་པ་དང་གཏིང་་་་་
དཔག་དཀའ་བ་ཡིན་ནོ། །དེ་ལྟར་ཁྱད་པར་བསྟན་ནས་ཁྱད་པར་གྱི་
གཞི༑ ངེས་འབྱེད་ཡན་ལག་དང་མཐོང་བའི། །ལམ་དང་སྒོམ་
པའི་ལམ་ཉིད་ལ། །ཡང་དང་ཡང་དུ་སེམས་པ་དང་། །འཇལ་
དང་ངེས་རྟོགས་སྒོམ་པའི་ལམ། །ཞེས་བྱ་བ་གསུངས་ཏེ། ཐོས་པ་
དང་བསམ་པ་དང་སྒོམ་པ་ལས་བྱུང་བའི་ཤེས་རབ་དག་གམ། ཏིང་ག་་་་་
185



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ངེ་འཛིན་གྱི་སྦྱོར་བ་དང་དངོས་དང་རྗེས་ལས་བྱུང་བའི་ཤེས་རབ་
ཀྱིས་གོ་རིམ་བཞིན་དུ་ངེས་པར་འབྱེད་པའི་ཡན་ལག་ལ་སོགས་པ་་
གསུམ་ལ་ཡེ་ཤེས་ཀྱིས་མྱོང་སྟེ་ངེས་པར་མཐོང་བའི་དོན་ཡང་དང་་་
ཡང་དུ་ཐོས་པའི་ཤེས་རབ་ཀྱིས་སམ་སྦྱོར་བའི་དུས་ན་སེམས་པ་་་་་
དང་། བསམ་པའི་ཤེས་རབ་ཀྱིས་སམ་དངོས་བཞིའི་དུས་ན་འཇལ་
བ་དང་། སྒོམ་པའི་ཤེས་རབ་ཀྱིས་སམ་རྗེས་ལས་བྱུང་བས་ངེས་པར་
རྟོགས་པ་དག་ནི་སྒོམ་པའི་ལམ་རྒྱུན་ཆགས་པ་ཡིན་ནོ། །དེ་རྣམ་པ་
དུ་ཞིག་ཅེ་ན། དེ་ནི་རྒྱུན་ཆགས་ཡིན་པའི་ཕྱིར། །ཆུང་དང་
འབྲིང་དང་ཆེན་པོ་རྣམས། །ཆུང་ངུའི་ཆུང་སོགས་དབྱེ་བ་
ཡིས༑ །རྣམ་པས་རྣམ་པ་དགུར་བཞེད་དོ། །ཞེས་བྱ་བ་གསུངས་
ཏེ། བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་ནི་རྣམ་པར་
རྟོག་པའོ་ཞེས་འབྱུང་བའི་ཕྱིར། མུན་པ་ཤིན་ཏུ་ཆེན་པོ་ནི་སྣང་བ་
ཆུང་དུས་སེལ་ལ། མུན་པ་ཆུང་ངུ་ནི་སྣང་བ་ཆེན་པོས་སེལ་ཏོ་ཞེས་
བྱ་བའི་རྣམ་པར་རྟོག་པ་ཆེན་པོ་དང་འབྲིང་དང་ཆུང་ངུ་རྣམས་རེ་་
རེ་ཞིང་། ཆེན་པོ་དང་འབྲིང་དང་ཆུང་ངུའི་བྱེ་བྲག་གིས་ཐ་དད་
པའི་ཕྱིར།དེ་དག་གི་གཉེན་པོ་ཆུང་ངུ་དང་འབྲིང་དང་ཆེན་པོ་
རྣམས་ཀྱང་རེ་རེ་ཞིང་ཆུང་དུ་དང་འབྲིང་དང་ཆེན་པོའི་བྱེ་བྲག་
གིས་ཐ་དད་པའི་ཕྱིར་དེ་ལྟར་ན་དོན་དམ་པར་སྟོང་པ་ཉིད་ཀྱི་
མཚན་ཉིད་ཀྱི་རྣམ་པའི་སྒོ་ནས་རྣམ་པར་རྟོག་པའི་གཉེན་པོའི་དབྱེ་
བ་ལ་གྲངས་བཞིན་དུ། འདོད་པའི་ཁམས་ལ་སོགས་པ་ཁམས་
186



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
གསུམ་ས་དགུ་དག་ཏུ་སྒོམ་པའི་ལམ་རྣམ་པ་དགུ་རྒྱུན་ཆགས་སུ་
འབྱུང་བའི་ཕྱིར་སྒོམ་ལམ་ཡིན་ནོ། །རྒྱལ་བའི་ཡུམ་ཤེས་རབ་ཀྱི་ཕ་
རོལ་ཏུ་ཕྱིན་པ་སྟོང་ཕྲག་བརྒྱ་པ་ལ་སོགས་པ་དེ་དང་དེ་ལས་རྣམ་
པ་རེ་རེའི་དབང་དུ་མཛད་དེ། བསོད་ནམས་གྲངས་མེད་པ་དང་།
གཞལ་དུ་མེད་པ་དང་། ཚད་མེད་པ་སྐྱེ་བར་གསུངས་པའི་བྱེ་བྲག་
རྣམ་པ་མང་བ་མ་ཡིན་ནམ། ཇི་ལྟར་རྣམ་པ་དགུ་ཞེས་བྱ་ཞེ་ན།
གྲངས་མེད་ལ་སོགས་བསྟན་པ་རྣམས། །དམ་པའི་དོན་དུ་
གཟོད་མ་ཡིན། །ཀུན་རྫོབ་ཏུ་ནི་ཐུགས་བརྩེ་བའི། །རྒྱུ་མཐུན་
དེ་དག་ཐུབ་པ་བཞེད། །ཅེས་བྱ་བ་གསུངས་ཏེ། གྲངས་མེད་པ་
དང་༑ གཞལ་དུ་མེད་པ་དང་ཚད་མེད་པ་བསྟན་པ་ཚིག་ཏུ་བརྗོད་
པའི་ངོ་བོ་རྣམས་ཀྱིས་ནི། དོན་དམ་པར་ན་སྒོམ་པའི་ལམ་ཇི་སྐད་
བཤད་པའི་མཚན་ཉིད་ཅན་དོན་གཅིག་ཏུ་རབ་ཏུ་སྦྱར་བ་ལ་དེ་
ལས་ལྡོག་པ་ལ་ལྟོས་ནས་ཉེ་བར་བསྐྱེད་པའི་ཐ་དད་པ་ཉིད་ཀྱི་ངོ་་་
བོར་དབྱེ་བར་བྱ་བ་བཟོད་པ་མ་ཡིན་ནོ། །ཀུན་རྫོབ་ཏུ་བཤད་པའི་
ཆོས་ཀྱི་ངོ་བོ་ཉིད་ཇི་སྐད་བཤད་ཅིང་བསྟན་པ་དེ་དག་བྱས་པའི་སྐྱེ་
བོ་རྣམས་ལ་འབྲས་བུ་ཆེན་པོ་སྐྱེ་བ་རབ་ཏུ་སྟོན་པ་ཉིད་ཀྱིས
དམིགས་པ་མེད་པའི་ཐུགས་རྗེ་ཆེན་པོའི་རང་བཞིན་གྱི་ཆོས་ཀྱི་་་་་་
དབྱིངས་ཀྱི་རྒྱུ་མཐུན་པར་གྱུར་པ་ནི་ལུང་གི་ཆོས་ཡིན་པར་དེ་
བཞིན་གཤེགས་པ་རྣམས་བཞེད་པས་གྲངས་མེད་པ་ལ་སོགས་པ་་་
མང་པོ་ཉིད་དུ་ཐལ་བར་མི་འགྱུར་རོ། །སྟོང་པ་ཉིད་ཀྱི་མཚན་ཉིད་
187



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལཀྱིས་གོམས་པ་ཕུལ་དུ་བྱུང་བ་བྱར་མེད་པ་མ་ཡིན་ནམ། དེའི་ཕྱིར་
ཅུང་ཟད་ཀྱང་མི་བྱེད་པ་ཁོ་ནའོ་སྙམ་པའི་སྐྱེ་བོ་བློ་དམན་པའི་ངོར་
དོགས་པ་བསུ་བར། དངོས་པོ་བརྗོད་དུ་མེད་པ་ལ། །ཉམས་པ་
དང་ནི་འཕེལ་མི་རུང༌། །སྒོམ་ཞེས་བྱ་བའི་ལམ་གྱིས་ནི། །ཅི་
ཞིག་ཉམས་ཤིང་ཅི་ཞིག་འཐོབ། །ཅེས་བྱ་བ་གསུངས་ཏེ། ཆོས་
ཉིད་ཀྱི་རང་གི་ངོ་བོར་མངོན་པར་འདོད་པའི་ལམ་གྱི་དངོས་པོ་ངོ་་
བོ་ཉིད་མེད་པ་ཉིད་ཀྱིས་ཡང་དག་པར་ནི་དེ་ཉིད་དང༌། གཞན་
ཉིད་དང་གཉིས་ཀ་དང་གཉིས་ཀ་མ་ཡིན་པ་ཉིད་དུ་བརྗོད་དུ་མེད་་
པ་ལ་སྒོམ་པ་ཕུལ་དུ་ཕྱིན་པར་བྱར་མེད་པའི་ཕྱིར་མི་མཐུན་པའི་་
ཕྱོགས་དང་གཉེན་པོ་དག་གོ་རིམ་བཞིན་དུ་འབྲལ་བ་དང་སྐྱེ་བར་་་
མི་རུང་ངོ༌། །དེ་བས་སྒོམ་པ་ཞེས་བྱ་བའི་ལམ་གྱིས་མི་མཐུན་པའི་
ཕྱོགས་ཀྱི་ངོ་བོ་ནི་ཅི་ཞིག་བོར། རྣམ་པར་བྱང་བ་ནི་ཅི་ཞིག་འཐོབ་
སྟེ༑ ཅུང་ཟད་ཀྱང་མི་བྱེད་པ་ཉིད་པས་ཉེ་བར་འགོད་པར་མི་བྱ་བ་
ཁོ་ནའོ་ཞེ་ན། དེ་ལྟར་མ་ཡིན་ཏེ། འདི་ལྟར། བྱང་ཆུབ་ཇི་ལྟ་དེ་
བཞིན་དུ། །འདི་ནི་འདོད་པའི་དོན་སྒྲུབ་བྱེད། །བྱང་ཆུབ་དེ་
བཞིན་ཉིད་མཚན་ཉིད། །དེ་ཡང་དེ་ཡི་མཚན་ཉིད་བཞེད། །
ཅེས་བྱ་བ་གསུངས་ཏེ། ཇི་ལྟར་ཁྱད་པར་དུ་བྱར་མེད་པའི་དེ་བཞིན་
ཉིད་ཀྱི་བྱང་ཆུབ་སྤྲོས་པ་མེད་པའི་ཡེ་ཤེས་བདག་ཉིད་ཆོས་ཀྱི་སྐུ་ལ་
སོ བསོ གས་པའི་རང་བཞིན་གྱི་སངས་རྒྱས་ཀྱི་བདག་པོ་ཙམ་གྱིས།
གདུལ་བྱའི་སྐྱེ་བོ་རྣམས་ཀྱི་བསོད་ནམས་དང་ཡེ་ཤེས་ཀྱི་རྗེས་སུ་་་་་འ
188



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
་མཐུན་པར་དོན་ཁྱད་པར་ཅན་སྣང་བའི་སེམས་བསྐྱེད་པའི་སྒོ་ནས་་
མངོན་པར་འདོད་པའི་དོན་བྱེད་པ་དེ་བཞིན་དུ། བསྒོམས་པས་གློ་
བུར་གྱི་དྲི་མ་དང་བྲལ་བའི་སྒོ་ནས་མངོན་སུམ་དུ་བྱས་པའི་ལམ་དེ་
བཞིན་ཉིད་ཀྱི་མཚན་ཉིད་འདི་ཡང་ཀུན་རྫོབ་ཏུ་མངོན་པར་འདོད་་
པའི་དོན་གྱི་བྱ་བ་བྱེད་དོ། །དོན་རྣམ་པར་ནི་ཉམས་པ་དང་འཕེལ་
བ་དགག་པའི་ཚུལ་དུ་བཞེད་བས་དེའི་ཚེ་སྦྱོར་བ་མེད་པ་ཉིད་སྦྱོར་་
བ་ཡིན་པའི་ཕྱིར་ཉེས་པ་མེད་དོ། །དེ་ལྟར་ཡིན་ནའང་ཀུན་རྫོབ་ཏུ་
ཡང་དོན་བྱེད་པར་མི་རུང་ངོ་སྙམ་པའི་དོགས་པ་བསུ་བར། སེམས་
ནི་སྔ་མས་བྱང་ཆུབ་བར། །རིགས་མིན་ཕྱི་མས་ཀྱང་མ་ཡིན། །
ཅེས་བྱ་བ་གསུངས་ཏེ། སྔ་ཕྱིར་གྱུར་པའི་སེམས་རེ་རེ་ལ་སངས་རྒྱས་
ཀྱི་བྱང་ཆུབ་སྒྲུབ་པར་བྱེད་པའི་རྣམ་པ་ཐམས་ཅད་མཁྱེན་པ་ཉིད་་་
ལ་སོགས་པའི་དོན་མཐའ་དག་མི་སྣང་བའི་ཕྱིར། རེ་རེས་བྱང་ཆུབ་
པར་ནི་རིགས་པ་མ་ཡིན་ནོ། །འདོད་པའི་དོན་རྫོགས་པའི་བྱང་ཆུབ་
སྒྲུབ་པར་བྱེད་པ་སྣང་བའི་སེམས་གཅིག་ཅར་བྱུང་བ་མང་པོ་ཉིད་་་
ཀྱིས་ཀྱང་མ་ཡིན་ཏེ། སེམས་ཅན་རྣམས་ནི་རྣམ་པར་ཤེས་པའི་རྒྱུད་
རེ་རེ་བའོ་ཞེས་འབྱུང་བས་དུས་གཅིག་གི་ཚེ་རྟོག་པ་དུ་མ་སྐྱེ་མི་་་་་
སྲིད་པའི་ཕྱིར་རོ། །བླ་ན་མེད་པའི་སངས་རྒྱས་ཀྱི་བྱང་ཆུབ་སྒྲུབ་
པར་བྱེད་པ་དྲན་པ་ཉེ་བར་བཞག་པ་ལ་སོགས་པ་སངས་རྒྱས་ཀྱི་་་་
ཆོས་མ་འདྲེས་པ་བཅོ་བརྒྱད་ཀྱི་བར་རྟོགས་པར་འགྱུར་བའི་རང་གི་
ངོ་བོ་རིམ་གྱིས་འབྱུང་བ་སེམས་བྱུང་བ་སྔ་ཕྱིར་གྱུར་པ་མང་པོ་ཉིད་
189



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཀྱིས་ཀྱང་མ་ཡིན་ཏེ། སེམས་དེ་བྱུང་མ་ཐག་ཏུ་རྗེས་སུ་འགྲོ་བ་མེད་
པ་ཉིད་དུ་འཇིག་པས་ན་སྔ་མ་དང་ཕྱི་མ་དག་ཕན་ཚུན་འབྲེལ་བ་་་
མེད་པའི་ཕྱིར་རོ། །དེ་བས་ན་ཇི་ལྟར་དོན་ཁྱད་པར་ཅན་དྲན་པ་ཉེ་
བར་བཞག་པ་ལ་སོགས་པ་སྣང་བའི་སེམས་བསྐྱེད་པའི་སྒོ་ནས་བྱང་
ཆུབ་ཐོབ་པའི་དོན་བྱེད་ཅེ་ན། དེ་ནི་ཡང་དག་པར་མ་ཡིན་པས།
མར་མེའི་དཔེ་ཡི་ཚུལ་གྱིས་ནི། །ཟབ་མོའི་ཆོས་ཉིད་རྣམ་པ་
བརྒྱད། །ཅེས་བྱ་བ་གསུངས་ཏེ། ཇི་ལྟར་མེ་ལྕེ་དང་སྙིང་པོ་འདུས་
ཏེ་ཕྲད་པའི་སྐད་ཅིག་མ་དང་པོ་ལ། རང་གི་ཉེ་བར་ལེན་པ་དང་
ལྷན་ཅིག་བྱེད་པའི་རྒྱུས་ཕན་ཚུན་གྱི་སྒོ་ནས་དུས་མཉམ་དུ་ཕྲད་པ་་
བསྐྱེད་པས་ཁྱད་པར་ཅན་ཏེ་རྒྱུ་དང་འབྲས་བུའི་མཚན་ཉིད་དུ་མ་་་
བྱས་པའི་ཕྱིར། སྐད་ཅིག་མ་གཉིས་པ་མེད་པར་རྒྱུ་དང་འབྲས་བུའི་
མཚན་ཉིད་སྲེག་པར་བྱེད་པ་དང་བསྲེག་པར་བྱ་བ་མེད་ལ། དེ་
བཞིན་དུ་མེ་ལྕེ་དང་སྙིང་པོ་ཁྱད་པར་ཅན་སྐྱེ་བ་སྐད་ཅིག་མ་གཉིས་
པ་ལ་ཡང་རྒྱུ་མེད་པར་འབྱུང་བའི་ཕྱིར། འགག་པ་མེད་པར་དུས་
རྟག་ཏུ་ཡོད་པ་ལ་སོགས་པར་ཐལ་བར་འགྱུར་བས་སྐད་ཅིག་མ་་་་་
དང་པོ་མེད་པར་ཀུན་རྫོབ་ཏུ་ཡང་འབྱུང་བ་མེད་པའི་ཕྱིར། དེ་དག་
ལ་རྒྱུ་དང་འབྲས་བུའི་མཚན་ཉིད་སྲེག་པར་བྱེད་པ་དང་བསྲེག་པར་
བྱ་བ་མེད་དོ། །གང་གི་ཕྱིར་དེ་ལྟར་ཡིན་པ་དེའི་ཕྱིར་གང་གི་ཚེ་རྐྱེན་
ཉིད་འདི་པ་ཙམ་གྱི་བདག་ཉིད་ཀྱི་རྟེན་ཅིང་འབྲེལ་བར་འབྱུང་བའི་
ཆོས་ཉིད་ཀྱིས་མ་བརྟགས་གཅིག་པུར་ཉམས་དགའ་བ་ཉིད་དུ་རྒྱུ་་་ལ
190



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
དང་འབྲས་བུ་འབྲེལ་བའི་སྟོབས་ཀྱིས་གཉིས་ཀ་ཕྲད་པའི་ཁྱད་པར་
ཅན་གྱི་སྐད་ཅིག་དང་པོ་ལ་ལྟོས་ནས། དེས་བྱས་པ་མཐུ་ཕུལ་དུ་
ཕྱིན་པ་དང་ལྡན་པའི་ཁྱད་པར་ཅན་སྐད་ཅིག་མ་གཉིས་པ་དང་་་་
གསུམ་པ་ལ་སོགས་པ་ཡོད་ན། དེའི་ཚེ་རྒྱུ་མེད་པར་ཞིག་པའི་ངོ་
བོར་གྱུར་ཀྱང་རྒྱུ་དང་འབྲས་བུ་དག་གོ་རིམ་བཞིན་དུ་དུས་མཉམ་
དུ་སྲང་མདའི་མཐོ་དམན་དང་འདྲ་བར་སྐྱེ་བ་དང་འཇིག་པར་
དམིགས་པས་སྲེག་པར་བྱེད་པ་དང་བསྲེག་པར་བྱ་བ་ཡོད་དོ། །དེ་
བས་ན་སྐད་ཅིག་མ་དང་པོས་ཀྱང་སྐད་ཅིག་མ་གཉིས་པ་ལ་མ་ལྟོས་
པར་སྙིང་པོ་མ་བསྲེག་པ་ལ། སྐད་ཅིག་མ་གཉིས་པས་ཀྱང་མེ་ལྕེའི་
སྐད་ཅིག་མ་དང་པོ་ལ་མ་ལྟོས་པར་སྙིང་པོ་མ་བསྲེགས་ཞེས་བྱ་བ་་་
མར་མེའི་དཔེའི་ཚུལ་སྐད་ཅིག་མ་སྔ་ཕྱི་གྱུར་པ་གཉིས་ཡུལ་གཅིག་་་
ལ་ཉེ་བར་སྦྱོར་བ་ཤེས་པར་བྱེད་པ་ལྷུར་ལེན་པས། སྐད་ཅིག་མ་སྔ་
མ་བཞིན་དུ་བྱང་ཆུབ་སྒྲུབ་པར་བྱེད་པ་མངོན་པར་རྟོགས་པ་བརྒྱད་
གྱི་མཚན་ཉིད་དམ་དྲན་པ་ཉེ་བར་བཞག་པ་ལ་སོགས་པ་དངོས་པོ་་
ཚད་ཡོད་པ་ཞིག་སྣང་བའི་རྣམ་པར་ཤེས་པ་སྔ་མ་ལ་བརྟེན་ནས།
དེ་ལ་སྣང་བའི་དོན་གྱིས་དབེན་པ་ལྷག་པར་ཁྱད་པར་དུ་འཕགས་་
པའི་དོན་སྣང་བའི་རྣམ་པར་ཤེས་པ་ཕྱི་མ་སྐྱེ་བས་ཉོན་མོངས་པ་
བག་ཆགས་དང་བཅས་པ་སྤངས་ཏེ་བྱང་ཆུབ་འཐོབ་པར་རིགས་་་་
སོ༑ །དེ་སྐད་དུ་དབུ་མའི་རྒྱན་ལས། ཆོས་ལ་བདག་མེད་མཁས་པ་ནི།།
རང་བཞིན་མེད་པ་གོམས་བྱས་པས། །ཕྱིན་ཅི་ལོག་ལས་བྱུང་བ་ཡི། །ལ
191



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མཉོན་མོངས་སྒྲིབ་པ་མེད་པར་སྤོང་། །ཞེས་དང་། རྒྱུ་དང་འབྲས་བུའི་
དངོས་པོ་ནི། །ཀུན་རྫོབ་ཏུ་ནི་མ་བ ཟློག་པས། །ཀུན་ནས་ཉོན་མོངས་
རྣམ་བྱང་སོགས། །རྣམ་པར་བཞག་པ་འཁྲུགས་པ་མེད། །ཅེས་
གསུངས་པ་བཞིན་ནོ། །ཇི་སྐད་སྨོས་པའི་དཔེ་ཁོ་ནས་ཟབ་མོའི་ཆོས་
ཉིད་རྣམ་པ་བརྒྱད་ཀྱང་ཁོང་དུ་ཆུད་པར་བྱ་བ་ཡིན་པས། སྒོམ་པའི་
ལམ་ལ་གནས་པའི་བྱང་ཆུབ་སེམས་དཔའ་ཕྱིར་མི་ལྡོག་པ་རྣམས་ཀྱི་
མཚན་ཉིད་བརྗོད་པའི་ཕྱིར། ཟབ་མོ་རྣམ་པ་བརྒྱད་ཡུལ་གང་ལ་
ཡིན་ཅེ་ན། སྐྱེ་བ་དང་ནི་འགག་པ་དང༌། །དེ་བཞིན་ཉིད་དང་
ཤེས་བྱ་དང་། །ཤེས་དང་སྤྱོད་དང་གཉིས་མེད་དང་། །ཐབས་
མཁས་པ་ལ་ཟབ་པ་ཉིད། །ཅེས་བྱ་བ་གསུངས་ཏེ། སྐད་ཅིག་སྔ་
མ་དང་ཕྱི་མ་དག་གིས་ཀྱང་བྱང་ཆུབ་བསྐྱེད་པ་མ་ཡིན། སྐད་ཅིག་
སྔ་ཕྱིའི་ངོ་བོ་ཉིད་མེད་པས་ཀྱང་བསྐྱེད་པ་མ་ཡིན་ལ། བསྒོམ་པས་པ
རྟོགས་པའམ་ཐོབ་པར་བྱ་བའི་དོན་ཁྱད་པར་དུ་འཕགས་པ་ཡང་་
དག་པར་རྫོགས་པའི་བྱང་ཆུབ་ཉིད་བསྐྱེད་དོ་ཞེས་བྱ་བ་རྟེན་ཅིང་་
འབྲེལ་བར་འབྱུང་བ་ལ་ཟབ་པ་དང་། དངོས་པོ་ཐམས་ཅད་བྱུང་བ་
ཉིད་ནས་རང་བཞིན་གྱིས་ངོ་བོ་ཉིད་མེད་ལ། ཀུན་རྫོབ་ཏུ་ཡང་
འགག་གོ་ཞེས་བྱ་བ་འགག་པ་ལ་ཟབ་པ་དང་།
སྐབས་ཐམས་ཅད་དུ་དེ་བཞིན་ཉིད་གོམས་ཀྱང་དེ་མངོན་དུ་མི་བྱེད་
ཅེས་བྱ་བ་དེ་བཞིན་ཉིད་ལ་ཟབ་པ་དང་། དེ་བཞིན་ཉིད་ཀྱི་རང་
བཞིན་གྱི་ཆོས་ཐམས་ཅད་ལ་སྦྱིན་པ་ལ་སོགས་པ་རྣམ་པ་དུ་མ་རྗེས་ལམ་གྱི་གནས་
192



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
སུ་སྒྲུབ་པ་ཞེས་བྱ་བ་ཤེས་བྱ་ལ་ཟབ་པ་དང་། དེ་བཞིན་ནི་ཉིད་ཀྱི་
ངོ་བོ་ཉིད་ཀྱིས་མཐོང་བ་མེད་པ་ཉིད་ཡང་དག་པར་མཐོང་བ་ཡིན་་
ནོ་ཞེས་བྱ་བ་ཤེས་པ་ལ་ཟབ་པ་དང་། ཆོས་ཉིད་ཀྱིས་སེམས་བསྐྱེད་
པ་ལ་སོགས་པ་ཐམས་ཅད་ལ་སྤྱོད་པ་མེད་པ་ཉིད་སྤྱོད་པའོ་ཞེས་བྱ་
བ་སྤྱོད་པ་ལ་ཟབ་པ་དང་། གཉིས་སུ་མེད་པའི་ངོ་བོ་ཉིད་དུ་ ལམ་
ཐམས་ཅད་བསྒྲུབ་པོ་ཞེས་བྱ་བ་གཉིས་སུ་མེད་པ་ལ་ཟབ་པ་དང་།
བསོད་ནམས་དང་ཡེ་ཤེས་ཀྱི་ཚོགས་ཐམས་ཅད་ཡོངས་སུ་རྫོགས་པ་་
ལ་དེའི་འབྲས་བུ་སངས་རྒྱས་ཉིད་མི་ཐོབ་པོ་ཞེས་བྱ་བ་ཐབས་ལ་་་་
མཁས་པ་ལ་ཟབ་པ་སྟེ། བསམ་གྱིས་མི་ཁྱབ་པའི་རྣམ་པར་ཐར་པ་སྟེ
ཐོབ་བའི་སྒོ་ནས་ཕན་ཚུན་འགལ་བའི་དོན་རྣམས་ཡང་དག་པར་་་་
བསྒྲུབས་པས་ཟབ་པ་ཉིད་ཡིན་ནོ། །སློབ་པ་ཕྱིར་མི་ལྡོག་པའི་ཚོགས་
མཚན་ཉིད་དང་བཅས་པ་བཤད་ཟིན་ཏོ། །སློབ་པའི་ཚོགས་ཀྱི་ཆོས་
ཐོབ་པ་སངས་རྒྱས་ཉིད་ཐོབ་པར་བྱ་བའི་ཕྱིར་འབད་པས། སངས་
རྒྱས་ཉིད་འཐོབ་པའི་རྒྱུ་མཚན་འཁོར་བ་དང་མྱ་ངན་ལས་འདས་པ་
མཉམ་ཉིད། ཆོས་རྣམས་རྨི་ལམ་འདྲ་བའི་ཕྱིར། །སྲིད་དང་ཞི་
བར་མི་རྟོག་པ། །ལས་མེད་ལ་སོགས་ཀླན་ཀ་ཡི། །ལན་ནི་ཇི་
སྐད་བཤད་པར་ཟད། །ཅེས་བྱ་བ་གསུངས་ཏེ། འཁོར་བ་དང་
རྣམ་པར་བྱང་བ་མི་མཐུན་པ་དང་གཉེན་པོ་རྣམས་སེམས་ཀྱི་སྣང་་་
བརྙན་ཙམ་གྱི་ངོ་བོས་རྨི་ལམ་དང་འདྲ་བ་ཉིད་དུ་རྟོགས་པའི་ཕྱིར་་
འཁོར་བ་དང་མྱ་ངན་ལས་འདས་པ་དག་ལ་ཐ་དད་པ་ཉིད་དུ་རྣམ་
193



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པར་མི་རྟོག་པས་ན་མཉམ་པ་ཉིད་དོ། །རྨི་ལམ་དང་འདྲ་བ་ཉིད་
ཡིན་ན་མི་དགེ་བ་བཅུ་དང་སྦྱིན་པ་ལ་སོགས་པ་མེད་པས། གཉིད་
མ་ལོག་པའི་གནས་སྐབས་ན་ཡང་གཉིད་ལོག་པའི་གནས་སྐབས་་་་
བཞིན་དུ་འགྱུར་བ་མ་ཡིན་ནམ་ཞེས་བྱ་བའི་ཀླན་ཀ་རྣམས་ཀྱི་ལན་་
ནི༔ ཇི་ལྟར་ཕྱི་རོལ་གྱི་དོན་ཡོད་པ་ཉིད་དུ་སྨྲ་བའི་ལུགས་ལ་སྐད་༑
ཅིག་མ་ཉིད་ཀྱིས་སེམས་ཅན་ཕ་རོལ་ལ་སོགས་པས་གནོད་པས་་་་་་
གནོད་པ་མ་བྱང་ཀྱང་རྒྱུ་མེད་པར་རང་གི་ངང་གིས་འཇིག་པ་ཡིན་་
ལ༑ ཁྱོད་ཀྱིས་གཏན་ལ་ཕབ་པའི་གྲུབ་པའི་མཐའ་ལས་ཀྱང་། འཇིག་
རྟེན་སྣ་ཚོགས་ལས་ལས་སྐྱེས། །ཞེས་འབྱུང་བའི་ཕྱིར། དོན་དམ་པར་
བསད་བྱ་དེ་སྐད་ཅིག་མ་ཉིད་ཀྱིས་འཇིག་པའི་ཕྱིར་དང་། གསོད་པ་
པོ་ལ་སོགས་པ་ཡང་རང་གི་ལས་ཀྱིས་སྤྲུལ་པ་ཡིན་པའི་ཕྱིར་གང་་་་
ཟག་གཞན་དུ་བགྲང་བ་སུས་ཀྱང་སུ་ཡང་བསད་པ་མེད། ཡུལ་མེད་
པས་དེ་དགག་པ་ཡང་རིགས་པ་མ་ཡིན་པའི་ཕྱིར་མ་བསད་པ་ཡང་
མ་ཡིན། སུས་ཀྱང་སུའི་ནོར་བླངས་པ་ཡང་མེད། མ་བླངས་པ་ཡང་
མ་ཡིན། ཅེས་བྱ་བ་ལ་སོགས་པའི་ཕྱོགས་ལ་རྒྱུན་འཇུག་པ་དང་
འགལ་བའི་དངོས་པོ་བསྐྱེད་པ་ལ་གསོད་པ་ལ་སོགས་པར་རྟོག་པའི་
སྒོ་ནས། ཚུལ་བཞིན་མ་ཡིན་པའི་ཡིད་ལ་བྱེད་པ་ལ་སོགས་པ་དང་
ལྡན་པ་ལ་མི་དགེ་བ་ལ་སོགས་པ་སྟེ་ཚུལ་བཞིན་ཡིད་ལ་བྱེད་པ་ལ་་
དགེ་བར་འཇོག་པ་དང་འདྲ་བར་སྲོག་གཅོད་པ་ལ་སོགས་པ་རྣམ་
པར་འཇོག་པ་དེ་བཞིན་དུ། དངོས་པོ་རྨི་ལམ་དང་འདྲ་བ་ཕྱིན་ཅི་
194



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལ
ལལོག་གི་འཆིང་བ་མཐའ་དག་མ་ཉམས་པ་རྣམས་ལ་དེ་དང་མཐུན་་་
པའི་དོན་གྱི་དངོས་པོ་ལ་སོགས་པ་ལ་མངོན་པར་ཞེན་པས་ཞེས་བྱ་་
བ་ལ་སོགས་པའི་ལན་དེ་དང་དེ་ཕྱོགས་གཞན་ནས་ཏེ་ཁྱོད་ཀྱི་
ཕྱོགས་མ་ཡིན་པའི་མདོ་སྡེ་ལས་གསུངས་སོ་ཞེས་བྱ་བར་ཁོང་དུ་་་་་
ཆུད་པར་བྱའོ། །གཞན་ཡང་། རྨི་ལམ་སེམས་ནི་གཉིད་ཀྱིས་ཉམས། །
དེས་ན་འབྲས་བུ་འདྲ་མ་ཡིན། །ཅེས་བྱ་བས་རྨི་ལམ་གྱི་དཔེ་ཡིས་ནི་
སད་པའི་གནས་སྐབས་སུ་མི་དགེ་བ་ལ་སོགས་པ་མེད་པར་མ་གྲུབ་་
པོ། །དེ་བཞིན་དུ་རྨི་ལམ་ན་ཡང་དགེ་བ་དང་མི་དགེ་བ་སྤྱད་པ་ནི།
སད་པའི་གནས་སྐབས་ན་ཀྱེ་མ་བྱས་སོ་ལེགས་པར་བྱས་སོ་རྗེས་སུ་
ཡི་རང་ན། རྗེས་ཀྱི་གནས་སྐབས་ཀྱི་སེམས་ཀྱིས་མངོན་པར་ཞེན་
པའི་གསོས་ཀྱིས་ཡོངས་སུ་གསོས་ཏེ། དེའི་ཕྱིར་ཡང་དཔེ་མ་གྲུབ་
པས་འཁོར་བ་དང་མྱ་ངན་ལས་འདས་པ་ནི་མཉམ་པ་ཉིད་དོ། 
།
གཉིས་ཀ་མཉམ་པ་ཉིད་དུ་རྣམ་པར་བསྒོམ་པ་ནི་རང་གི་སངས་
རྒྱས་ཀྱི་ཞིང་དུ་སངས་རྒྱས་སུ་འགྱུར་བས། དེའི་འོག་ཏུ་སངས་རྒྱས་
ཀྱི་ཞིང་ཡོངས་སུ་དག་པ། སེམས་ཅན་འཇིག་རྟེན་དེ་བཞིན་དུ། །
སྣོད་ཀྱི་འཇིག་རྟེན་མ་དག་པ། །དེ་ལ་དག་པར་བསྒྲུབ་པ་
ཡིས༑ །སངས་རྒྱས་ཞིང་ནི་དག་པ་ཉིད། །ཅེས་བྱ་བ་གསུངས་ཏེ།
སེམས་ཅན་དང་སྣོད་ཀྱི་འཇིག་རྟེན་གྱི་བྱེ་བྲག་གིས་སངས་རྒྱས་ཀྱི་་་
ཞིང་རྣམ་པ་གཉིས་ལ་གོ་རིམ་བཞིན་དུ་བཀྲེས་པ་དང་སྐོམ་པ་དང་།
རྡོ་བ་དང་ཚེར་མ་ལ་སོགས་པ་ཉིད་ཀྱིས་མ་དག་པ་གང་ཡིན་པ་་་
195



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དེའི་གཉེན་པོར་ལྷའི་ཉེ་བར་སྤྱོད་པ་དང་། གསེར་གྱི་ས་ཕྱོགས་ལ་
སོགས་པ་དག་པ་བསྐྱེད་པའི་སྒོ་ནས་རྣམ་པར་དག་པ་ནི་སངས་་་་
རྒྱས་ཀྱི་ཞིང་རྣམ་པར་དག་པའོ། །རང་གི་སངས་རྒྱས་ཀྱི་ཞིང་རྣམ་
པར་དག་པ་བསྒྲུབས་པ་ནི་ཐབས་མཁས་པས་ཚོགས་ཡོངས་སུ་་་་་་
རྫོགས་པར་བྱས་ཏེ་ཕྱིས་སྐལ་བ་ཇི་ལྟ་བ་བཞིན་དུ་སངས་རྒྱས་ཀྱི་་་་
མཛད་པ་བྱ་དགོས་པས་ཐབས་ལ་མཁས་པ། ཡུལ་དང་སྦྱོར་བ་
ཅན་འདི་ནི། །དགྲ་རྣམས་ལས་ནི་འདས་པ་དང༌། །མི་གནས་
ཇི་བཞིན་ཤུགས་དང་ནི། །ཐུན་མོང་མ་ཡིན་མཚན་ཉིད་
དང་༑ །མ་ཆགས་པ་དང་མི་དམིགས་དང༌། །མཚན་མ་སྨོན་
ལམ་ཟད་པ་དང་། །དེ་ཡི་རྟགས་དང་ཚད་མེད་པ། །ཐབས་
ལ་མཁས་པ་རྣམ་པ་བཅུ། །ཞེས་བྱ་གསུངས་ཏེ། བར་ཆད་ཀྱི་ཆོས་
གཟུགས་ལ་སོགས་པར་ཡོད་པར་ལྟ་བ་ལས་ཡང་དག་པར་བརྒལ་་་
བས་ལྷ་ལ་སོགས་པའི་བདུད་ལས་འདས་པ་དང་། ཆོས་ཐམས་ཅད་
བདག་མེད་པའི་རང་བཞིན་དུ་མཉམ་པ་ཉིད་རྣམ་པར་བསྒོམས་་་
པས་མི་གནས་པར་གནས་པ་གྲུབ་པ་དང་། སྨོན་ལམ་གྲུབ་པས་
གཞན་གྱི་དོན་སྔོན་གྱི་ཤུགས་ཀྱིས་འཕང་བ་ལྟར་བྱེད་པ་དང་། བྱ་
དཀའ་བའི་ལས་ལ་སྤྱོད་པ་ཐམས་ཅད་ཤིན་ཏུ་གོམས་པ་ཉིད་ཀྱིས་་་
ཉན་ཐོས་དང་ཐུན་མོང་མ་ཡིན་པ་དང༌། ཆོས་དཀར་པོ་རྣམ་པར་
དག་པ་གོམ་པས་ཆོས་ཐམས་ཅད་ལ་འཛིན་པ་མེད་པ་དང་། རྣམ་
པར་ཐར་པའི་སྒོ་སྟོང་པ་ཉིད་ཀྱིས་བདག་དང་ཆོས་མི་དམིགས་པ་་་བ
196



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལ
་་་དང་རྣམ་པར་ཐར་པའི་སྒོ་མཚན་མ་མེད་པ་ཉིད་ཀྱིས་གཟུགས་
སོགས་ཀྱི་མཚན་མ་མེད་པ་དང་། རྣམ་པར་ཐར་པའི་སྒོ་སྨོན་པ་
མེད་པ་ཉིད་ཀྱིས་ཆོས་གང་ལ་ཡང་སྨོན་པ་མེད་པ་དང་། དྲི་བ་སྔོན་
དུ་བཏང་བ་ཅན་བྱང་ཆུབ་སེམས་དཔའ་ཕྱིར་མི་ལྡོག་པའི་ཆོས་
བརྗོད་པ་ལ་མཁས་པས་ཕྱིར་མི་ལྡོག་པའི་རྟགས་དང་། ཡུལ་ཐམས་
ཅད་ཤེས་པ་ཉིད་ཀྱིས་ཚད་མེད་པ་སྟེ། ཤེས་རབ་ཀྱི་ཕ་རོལ་ཏུ་ཕྱིན་
པའི་ཡུལ་ཐབས་ལ་མཁས་པ་རྣམ་པ་བཅུ་མངོན་སུམ་དུ་བྱ་བ་ལ་་
དུས་དང་དུས་མ་ཡིན་པ་ཤེས་པའི་སྦྱོར་བ་ནི་ཐབས་ལ་མཁས་པ་་་་
ཡིན་ནོ། །ཡང་མཁྱེན་པ་གསུམ་དང་རྣམ་པ་ཀུན་མངོན་པར་རྫོགས་
པ་རྟོགས་པའི་ཁྱད་པར་གང་ཞིག་ཡིན་ཅེ་ན། ཁ་ཅིག་ན་རེ། ཐམས་
ཅད་མཁྱེན་པ་ཉིད་གསུམ་ནི་ཇི་སྐད་བཤད་པའི་རྣམ་པས་རྣམ་པའི་
ཡུལ་སོ་སོར་ངེས་པ་ཡིན་ལ། རྣམ་པ་ཀུན་མངོན་པར་རྫོགས་པར་
རྟོགས་པ་ནི་རྣམ་པ་མ་ལུས་པའི་ཡུལ་ཅན་ཡིན་ནོ་ཞེས་འདོད་དོ། །
གཞན་དག་ནི་ཐམས་ཅད་མཁྱེན་པ་ཉིད་གསུམ་ནི་མཚན་ཉིད་པ་་་
ཉིད་དུ་རྣམ་པར་བཞག་ལ། རྣམ་པ་ཀུན་མངོན་པར་རྫོགས་པར་
རྟོགས་པ་ནི་སྦྱོར་བ་ཡིན་ནོ་ཞེས་ཟེར་རོ། །ལ་ལ་ནི་རྣམ་པ་ཀུན་
མངོན་པར་རྫོགས་པར་རྟོགས་པ་ནི་མི་མཐུན་པའི་ཕྱོགས་དང་
གཉེན་པོར་བཞག་པས་རབ་ཏུ་ཕྱེ་བ་ཡིན་ལ། ཐམས་ཅད་མཁྱེན་པ་
ཉིད་གསུམ་ནི་རང་བཞིན་གྱིས་ཞི་བའི་རྣམ་པ་ཉིད་ཡིན་པའི་ཕྱིར་་
དེ་ལྟ་བུ་མ་ཡིན་ནོ་ཞེས་འཆད་དོ། །ཞེས་རྒྱན་སྣང་ལས་བྱུང་ཞིང་ཉི་
197



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྣང་ལས་ཀྱང་དེ་བཞིན་དུ་བཤད་དོ། །ཤེས་རབ་ཀྱི་ཕ་རོལ་ཏུ་དོ
ཕྱིན་པའི་མན་ངག་གི་བསྟན་བཅོས་མངོན་པའི་རྒྱན་ཅེས་བྱ་
བ་ལས་སྐབས་བཞི་པའི་འགྲེལ་པའོ།། །།
བརྣམ་པ་ཐམས་ཅད་མངོན་པར་རྫོགས་པར་རྟོགས་པ་ཐོབ་པ་ལ་་་་
རབ་གྱི་མཐར་ཕྱིན་པའི་རྟོགས་པ་འབྱུང་བས། གོ་སླ་བར་བྱ་བའི་
ཕྱིར་རྟགས་ལ་སོགས་པ་བསྟན་པ་སྔོན་དུ་འགྲོ་བའི་རྩེ་མོའི་མངོན་་་་
པར་རྟོགས་པ། རྨི་ལམ་ན་ཡང་ཆོས་རྣམས་ཀུན། །རྨི་ལམ་ལྟ་
བུར་ལྟ་ལ་སོགས། །རྩེ་མོར་ཕྱིན་པའི་སྦྱོར་བའི་རྟགས། །རྣམ་
པ་བཅུ་གཉིས་དག་ཏུ་བཞེད། །ཅེས་བྱ་བ་གསུངས་ཏེ། བདག་
མེད་པའི་ལམ་ལ་ཤིན་ཏུ་གོམས་པའི་ཕྱིར་གཉིད་མ་ལོག་པའི་གནས་
སྐབས་སུ་ཆོས་ཐམས་ཅད་རྨི་ལམ་དང་སྒྱུ་མ་ལ་སོགས་བར་མཐོང་་ ་
བར་མ་ཟད་རྨི་ལམ་གྱི་གནས་སྐབས་ན་ཡང་ཆོས་ཐམས་ཅད་རྨི་་་་
ལམ་དང་འདྲ་བ་ལ་སོགས་པར་ལྟ་བ་དང༌། ཕུལ་དུ་བྱུང་བའི་བློ་
གྲོས་ཀྱིས་ལམ་གཞན་སྙིང་པོ་མེད་པར་མཐོང་བས་ཉན་ཐོས་ལ་་་་་
སོགས་པའི་ས་ལ་དགའ་བའི་སེམས་མི་བསྐྱེད་པ་དང་། དེ་བཞིན་
གཤེགས་པ་དང་བྱང་ཆུབ་སེམས་དཔའ་ལ་སོགས་པ་རང་གི་སེམས་་
ལས་ཐ་མི་དད་པར་མཐོང་བ་དང་། སངས་རྒྱས་ཀྱི་རྫུ་འཕྲུལ་གྱི་
རྣམ་པར་འཕྲུལ་པ་ནམ་མཁའ་ལ་འགྲོ་བ་ལ་སོགས་པ་དམིགས་པ་་་
དང་། སངས་རྒྱས་ཀྱིས་ཆོས་སྟོན་པའི་སེམས་སྐྱེ་བ་དང་། རྨི་ལམ་དུ་མ
198



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
་་
ལདམྱལ་བ་ལ་སོགས་པའི་སེམས་ཅན་མཐོང་བ་སྔོན་དུ་འགྲོ་བ་སེམས་
དག་པ་ཉིད་རང་གིས་སངས་རྒྱས་ཀྱི་ཞིང་དུ་ངན་སོང་སྤོང་བའི་རྒྱུ་
ཡིན་པར་རྗེས་སུ་དྲན་པ་དང༌། ཐབས་ལ་མཁས་པ་ལ་གོམས་པའི་
ནུས་པས་རྨི་ལམ་དང་སད་པའི་གནས་སྐབས་དག་ཏུ་གྲོང་ཁྱེར་ལ་
སོགས་པ་འཚིག་པ་རབ་ཏུ་ཞི་བར་བྱེད་པའི་བདེན་པའི་བྱིན་གྱིས་་་
བརླབས་གྲུབ་པ་དང་། གནོད་སྦྱིན་ལ་སོགས་པ་མི་མ་ཡིན་པའི་
གནོད་པ་མེད་པར་བྱེད་པའི་བདེན་པའི་ཚིག་གྲུབ་པ་དང་། རང་
ཉིད་ཀྱི་མངོན་པར་ཤེས་པས་ཕ་རོལ་ཏེ་བདུད་ཀྱི་མཐུ་གནོན་པར་་་
ནུས་པའི་དགེ་བའི་བཤེས་གཉེན་བསྟན་པ་དང་། རྣམ་པ་ཐམས་
ཅད་དུ་རྟག་པ་དང་བདག་ལ་སོགས་པ་མེད་པར་ཤེས་པས་ཤེས་་་་་
རབ་ཀྱི་ཕ་རོལ་ཏུ་ཕྱིན་པ་ལ་སློབ་པ་དང༌།
གཟུང་བ་ལ་སོགས་པར་མངོན་པར་ཞེན་པ་མེད་པ་དང་། བསམ་པ་
དྲི་མ་མེད་པས་སངས་རྒྱས་ཀྱི་བྱང་ཆུབ་ཉེ་བར་གྱུར་པ་ཞེས་བྱ་བ་་་་
རྣམ་པ་བཅུ་གཉིས་ནི་རྩེ་མོའི་མངོན་པར་རྟོགས་པ་ཐོབ་པའི་གནས་
སྐབས་ཀྱི་ཁྱད་པར་གྱི་རྟགས་ཡིན་ནོ། །དེ་ལྟར་རྟགས་ཀྱིས་མཚོན་
པའི་རྣམ་པར་འཕེལ་བ་རྣམ་པ་དུ་ཞིག་ཡོད་ཅེ་ན། རྣམ་པར་འཕེལ་
བ༑ འཛམ་བུ་གླིང་གི་སྐྱེ་བོ་སྙེད། །སངས་རྒྱས་མཆོད་པའི་
དགེ་ལ་སོགས། །རྣམ་མང་དུ་ནི་དཔེར་མཛད་ནས། །རྣམ་
འཕེལ་བཅུ་དྲུག་བདག་ཉིད་དོ། །ཞེས་བྱ་བ་གསུངས་ཏེ། འཛམ་
བུའི་གླིང་ལ་སོགས་པ་སྟོང་གསུམ་གྱི་འཇིག་རྟེན་གྱི་ཁམས་ཀྱི་སེམས་ཆོས་
ཐམས་ཅད་ལ་
ན
199



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ
པཅན་སྙེད་ཀྱིས་དེ་བཞིན་བཤེགས་པ་ལ་མཆོད་པ་བས་ལྷག་པ་དང་།
ཁྱད་པར་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ཡིད་ལ་བྱེད་དེ་བསྒོམ་་་་
པ་དང༌། མི་སྐྱེ་བའི་ཆོས་ལ་མི་འཇིགས་པའི་བཟོད་པ་ཐོབ་པ་དང་།
བྱང་ཆུབ་པར་བྱ་བ་འབྲས་བུ་དང་བྱང་ཆུབ་པར་བྱེད་པའི་ལམ་གྱི་
ཆོས་རྣམས་མི་དམིགས་པ་དང་ཉན་ཐོས་སོགས་དང་ཐུན་མོང་མ་་་
ཡིན་པའི་དགེ་བ་བཅུ་ལ་སོགས་པ་དང་གཟུགས་མེད་པའི་སྙོམས་་་
པར་འཇུག་པ་ཐོབ་པ་ལས་ཁྱད་པར་དུ་འཕགས་པ་དང་། ལྷའི་རིས་ལ
ཐམས་ཅད་ཉེ་བར་འོང་ཞིང་བྱང་ཆུབ་ལ་བསྐུལ་བ་དང་། བདུད་
ཐམས་ཅད་ནུས་པ་མེད་པར་བྱས་ཏེ་ཟིལ་གྱིས་གནོན་པ་དང་། སྟོན་
པ་དང་འདྲ་བར་སྐྱེ་བོ་བྱང་ཆུབ་སེམས་དཔའ་རྣམས་ལ་བྱ་བ་་
མཚུངས་པར་གནས་ཏེ་ཉམས་སུ་ལེན་པ་ཞེས་བྱ་བ་བསོད་ནམས་་་
རྣམ་པ་བརྒྱད་དང་། ཡང་རྣམ་པ་ཐམས་ཅད་དུ་ཐབས་ལ་མཁས་
པས་སྦྱིན་པ་ལ་སོགས་པའི་བསླབ་པ་ཡོངས་སུ་དག་པ་དང་། ཉན་
ཐོས་སོགས་ཀྱི་རིགས་འཇིག་སྟེ་སངས་རྒྱས་ཀྱི་རིགས་ཅན་དུ་འགྱུར་་
བ་དང་།འབྲས་བུ་སངས་རྒྱས་ཉིད་ཐོབ་པའི་རྒྱུ་མཚན་སེམས་
བསྐྱེད་ལ་སོགས་པ་ལྷག་པ་དང་། སྦྱིན་སོགས་ཕ་རོལ་ཏུ་ཕྱིན་པའི་
མི་མཐུན་པའི་ཕྱོགས་ཀྱི་སེམས་མི་སྐྱེ་བ་དང་། ཤེས་བྱ་རང་གི་
སེམས་ཀྱི་རྣམ་པ་ཡིན་པར་ཤེས་པར་གཟུགས་ལ་སོགས་པ་དང་ལྡན་
པར་རྟོག་པའི་སེམས་ཏེ་མངོན་པར་ཞེན་པ་རབ་ཏུ་མི་སྐྱེ་བ་དང་།
ཕ་རོལ་ཏུ་ཕྱིན་པ་རེ་རེ་ལ་ཀུན་བསྡུས་པ་ཤེས་པ་དང༌། མངོན་པར་
200



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལ
ངམཐོ་བ་དང་ངེས་པར་ལེགས་པའི་ཕུན་སུམ་ཚོགས་པ་ཐམས་ཅད་་་
འཐོབ་པ་དང་། གཟུང་བ་ལ་སོགས་པར་ལྟ་བ་དང་བྲལ་བས་ཡང་
དག་པར་རྫོགས་པའི་བྱང་ཆུབ་ལ་ཉེ་བར་གྱུར་པ་ཞེས་བྱ་བ་བསོད་
ནམས་གཞན་རྣམ་པ་བརྒྱད་དང་། མེ་ཏོག་ལ་སོགས་པས་སངས་
བ
རྒྱས་མཆོད་པའི་དགེ་བ་ལ་སོགས་པ་རྣམ་པ་མང་པོ་དཔེར་མཛད་་་
ནས་གོང་ནས་གོང་དུ་ཁྱད་པར་དུ་འཕགས་པ་ཉིད་ཀྱི་གནས་སྐབས་
བཅུ་དྲུག་གི་ངོ་བོ་ཉིད་ནི་རྣམ་པར་འཕེལ་བ་ཡིན་ནོ། །དེ་ལྟར་རྣམ་
པར་འཕེལ་བས་རྣམ་པར་སྤེལ་བའི་རང་བཞིན་དབང་དུ་གྱུར་པ་
མཐར་ཕྱིན་པའི་མཚན་ཉིད་རྣམས་ནི་ངེས་པར་བརྟན་པ་ཡིན་པས་་
ངེས་པར་བརྟན་པ། ཀུན་མཁྱེན་ཉིད་གསུམ་ཆོས་རྣམས་ཀྱི། །
ཡོངས་སུ་རྫོགས་པ་བླ་མེད་པ། །སེམས་ཅན་དོན་ཡོངས་མི་
བཏོང་བ། །བརྟན་པ་ཞེས་པའི་མངོན་པར་བརྗོད། །ཅེས་བྱ་
བ་གསུངས་ཏེ། དེ་ལྟར་དད་པ་ལ་སོགས་པ་ཡང་དག་པའི་ཐབས་ལ་
མཁས་པའི་སྟོབས་ཀྱིས་རྣམ་པར་མི་རྟོག་པ་རྟོགས་པའི་གནས
སྐབས༑ སྙིང་རྗེ་ཆེན་པོ་མངོན་དུ་བྱེད་པའི་ངོ་བོས་སེམས་ཅན་གྱི་
དོན་ཡོངས་སུ་མི་གཏོང་བའི་མཚན་ཉིད། རྣམ་པ་ཐམས་ཅད་
མཁྱེན་པ་ཉིད་ལ་སོགས་པ་ཇི་སྐད་བཤད་པའི་ཐམས་ཅད་མཁྱེན་པ་
ཉིད་གསུམ་གྱི་ཆོས་སེམས་བསྐྱེད་པ་ལ་སོགས་པ་གོང་དུ་སྨོས་པ་་་་་
རྣམས་ཡོངས་སུ་རྫོགས་པ་བླ་ན་མེད་པ་ནི་ངེས་པར་བརྟན་པ་ཡིན་་
ནོ༑ །དེ་ལྟར་ངེས་པར་བརྟན་པར་བྱེད་པས་ངེས་པར་བརྟན་པར་མ
201



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འགྱུར་བའི་མཚན་ཉིད་ནི་སེམས་ཀུན་ཏུ་གནས་པ་ཡིན་པས་སེམས་་
ཀུན་ཏུ་གནས་པ། གླིང་བཞི་པ་དང་སྟོང་དག་དང་། །སྟོང་
གཉིས་གསུམ་དག་དཔེར་མཛད་ནས། །བསོད་ནམས་མང་
པོ་ཉིད་ཀྱིས་ནི། །ཏིང་འཛིན་ཡོངས་སུ་བསྒྲགས་པ་ཡིན། །
ཅེས་བྱ་བ་གསུངས་ཏེ། ཚད་སྲིད་པ་ནི་སྲང་ཚད་ཀྱིས་གཞལ་བར་
ནུས་སོ་ཞེས་བྱ་བའི་ཚུལ་གྱིས་གླིང་བཞི་པ་ལ་སོགས་པ་སྟོང་གསུམ་་
པའི་འཇིག་རྟེན་གྱི་ཁམས་རྣམས་ཀྱིས་ཕ་རོལ་ཏུ་ཕྱིན་པ་ལ་སོགས་་་
པ་ཐམས་ཅད་ཀྱི་ངོ་བོ་ཉིད་ཀྱི་ཏིང་ངེ་འཛིན་གྱི་བསོད་ནམས་དང་།
ཡེ་ཤེས་ཀྱི་ངོ་བོ་སོ་སོར་དཔེར་མཛད་ནས་དེ་དག་ལས་ཁྱད་པར་དུ་
འཕགས་ཤིང་། ཚད་ལས་འདས་པའི་བསོད་ནམས་མང་པོ་ཉིད་
ཀྱིས་ཏིང་ངེ་འཛིན་གྱི་མཚན་ཉིད་བརྗོད་པ་ནི་སེམས་ཀུན་ཏུ་གནས་
པ་ཡིན་ནོ། །རྟགས་ལ་སོགས་པ་དེ་དག་ནི་གོ་རིམ་བཞིན་དུ་དྲོ་བ་ལ་
སོགས་པ་ངེས་པར་འབྱེད་པའི་ཆ་དང་མཐུན་པ་བཞིའི་ངོ་བོ་ཡིན་་་
པར་ཁོང་དུ་ཆུད་པར་བྱའོ། །ངེས་པར་འབྱེད་པའི་ཆ་དང་མཐུན་
པའི་འོག་ཏུ་མཐོང་བའི་ལམ་ཡིན་ཏེ། དེ་ལ་མི་མཐུན་པའི་ཕྱོགས་
གཉེན་པོ་དང་བཅས་པ་རྣམ་པ་བཞི་ཡོད་པས་རེ་ཞིག་མི་མཐུན་་་་
པའི་ཕྱོགས་གཟུང་བར་རྣམ་པར་རྟོག་པ་གཉིས་པོ། འཇུག་པ་དང་
ནི་ལྡོག་པ་ལ། །གཟུང་བའི་རྣམ་རྟོག་སོ་སོར་དེ། །དགུ་ཡི་
བདག་ཉིད་ཇི་བཞིན་ཡུལ། །མིན་པའི་བདག་ཉིད་དག་ཤེས་
བྱ༑ །ཞེས་བྱ་བ་གསུངས་ཏེ། འཇུག་པ་དང་ལྡོག་པ་མི་དམིགས་པ་
202



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
མདང་དམིགས་པའི་ངོ་བོ་ཉིད་དག་ལ་གོ་རིམ་བཞིན་དུ་བྱང་ཆུབ་་་་
སེམས་དཔའ་དང་ཉན་ཐོས་ལ་སོགས་པའི་ཆོས་ལེན་པ་དང་འདོར་་
བའི་སྒོ་ནས་གཟུང་བའོ་ཞེས་གཟུང་བར་རྣམ་པར་རྟོག་པ་ཉོན་་་་
མོངས་པ་དང་འདྲ་བ་མི་མཐུན་པའི་ཕྱོགས་སུ་གྱུར་པ་ཡུལ་གྱི་དབྱེ་་
བས་སོ་སོར་རྣམ་པ་དགུ་ཡོད་པ་ནི་དངོས་པོ་དང་མ་འབྲེལ་བར་་་
འཇུག་པ་ཉིད་ཀྱིས་ཕྱིན་ཅི་ལོག་ཏུ་སྣང་བའི་ཕྱིར་ཡུལ་ཇི་ལྟ་བ་་་་་
བཞིན་མ་ཡིན་པའི་རང་གི་ངོ་བོ་དག་ཏུ་ཤེས་པར་བྱའོ། །དེ་ལྟར་
གཟུང་བ་རྣམ་པར་རྟོག་པའི་ཕྱོགས་གཉིས་བསྟན་ནས་འཛིན་པར་་་
རྣམ་པར་རྟོག་པ་གཉིས་པོ། སོ་སོའི་སྐྱེ་བོ་འཕགས་དབྱེ་བས། །
སེམས་ཅན་རྫས་དང་བཏགས་ཡོད་པར། །རྣམ་རྟོག་འཛིན་
པ་དག་ཏུ་འདོད། །དེ་དག་སོ་སོར་དགུ་བདག་ཉིད། །གལ་ཏེ་
གཟུང་དོན་དེ་བཞིན་མེད། །དེ་དག་གང་གི་འཛིན་པར་
འདོད། །དེ་ལྟར་དེ་དག་འཛིན་པ་ཡི། །ངོ་བོས་སྟོང་པའི་ཡི
མཚན་ཉིད་དོ། །ཞེས་བྱ་བ་གསུངས་ཏེ། སོ་སོའི་སྐྱེ་བོ་དང་ཉན་
ཐོས་ལ་སོགས་པ་འཕགས་པའི་གང་ཟག་དག་གི་གོ་རིམ་བཞིན་དུ་་
སྐྱེས་བུ་རྫས་དང་བཏགས་པར་ཡོད་པར་འཛིན་པ་ཡིན་ནོ་སྙམ་པའི་
རྟེན་ཅན་གྱི་འཛིན་པ་དག་ཡོད་པས་འཛིན་པར་རྣམ་པར་རྟོག་པ་་་
ཡང་དག་པའི་ཡེ་ཤེས་འབྱུང་བ་ལ་གེགས་བྱེད་པར་ཡིན་པའི་ཕྱིར་་་
མི་མཐུན་པའི་ཕྱོགས་སུ་གྱུར་པ་ཡུལ་གྱི་དབྱེ་བས་སོ་སོར་རྣམ་པ་་་་
དགུ་ཡོད་པ་ནི། གང་གི་ཚེ་དེ་དག་གི་ཡུལ་གྱི་དངོས་པོར་གྱུར་པ་པ
༩
203



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གཟུང་བའི་དོན་དག་དེ་བཞིན་དུ་གཟུང་བའི་ངོ་བོར་ཡོད་པ་མ་་་
ཡིན་ཅེས་བྱ་བ་དེའི་ཚེ་གང་གི་ཡང་འཛིན་པ་མ་ཡིན་ཏེ། དེའི་ཕྱིར་
དེ་དག་ནི་འཛིན་པའི་ངོ་བོས་དབེན་པའི་ངོ་བོ་ཡིན་པས་ཕྱིན་ཅི་་་་་་
ལོག་ཏུ་སྣང་བའི་ཕྱིར། ཡུལ་ཇི་ལྟ་བ་བཞིན་མ་ཡིན་པའི་རང་གི་ངོ་
བོ་དག་ཏུ་ཤེས་པར་བྱའོ། །གཟུང་བའི་རྣམ་པར་རྟོག་པ་དང་པོ་
འཇུག་པའི་རྟེན་ཅན་ཇི་ལྟར་རྣམ་པ་དགུ་ཡིན་ཅེ་ན། ངོ་བོ་ཉིད་
དང་རིགས་དང་ནི། །ལམ་ནི་ཡང་དག་འགྲུབ་པ་དང་། །ཤེས་
པའི་དམིགས་པ་མ་འཁྲུལ་དང་། །མི་མཐུན་ཕྱོགས་དང་
གཉེན་པོ་དང་། །རང་གིས་རྟོགས་དང་བྱེད་པ་དང༌། །དེ་ཡི་
ལས་བྱའི་འབྲས་བུ་ལ། །འཇུག་པའི་ཕྱོགས་ཀྱི་རྟེན་ཅན་གྱི། །
རྣམ་རྟོག་དེ་ནི་རྣམ་དགུར་འདོད། །ཅེས་བྱ་བ་གསུངས་ཏེ། ངོ་
བོ་ཉིད་ཀྱི་རྣམ་པར་རྟོག་པ་གཟུང་བ་ལ་སོགས་པས་དབེན་པས་་་་
དབེན་པ་གཟུགས་ལ་སོགས་པ་མ་རྟོགས་པའི་ངོ་བོ་ཉིད་གྱི་མིག་གི་་
རྣམ་པར་ཤེས་པ་ལ་སོགས་པའི་ཡུལ་མ་ཡིན་པ་དང་། རིགས་ཀྱི་
རྣམ་པར་རྟོག་པ་ས་མི་གཡོ་བ་ལ་སོགས་པ་ལ་འཇུག་པས་སངས་་་་པ
རྒྱས་ཀྱི་རིགས་སུ་ངེས་པ་དང་། ཡང་དག་པར་འགྲུབ་པའི་རྣམ་པར་
རྟོག་པ་ཆོས་ཐམས་ཅད་སྒྱུ་མ་ལྟ་བུར་རྟོགས་པས་མཐོང་བ་ལ་
སོགས་པའི་ལམ་ཡང་དག་པར་འགྲུབ་པ་དང་། དམིགས་པའི་རྣམ་
པར་རྟོག་པ་སྣང་བརྙན་ཙམ་རྣམ་པར་རིག་པ་ཉིད་དུ་ཟད་པས་་་་
ཤེས་པའི་དམིགས་པ་མ་འཁྲུལ་པ་དང་། མི་མཐུན་པའི་ཕྱོགས་དང་
204



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པགཉེན་པོའི་རྣམ་པར་རྟོག་པ་སྲིད་པ་གཅིག་ནས་གཅིག་ཏུ་བརྒྱུད་པ་
ལས་བཟློག་པའི་ཡོན་ཏན་དང་དེར་འཇུག་པའི་སྐྱོན་མཐོང་བ་སྔོན་་
དུ་འགྲོ་བའི་བླང་བར་བྱ་བ་དང་དོར་བར་བྱ་བ་ཉིད་ཀྱིས་གཉེན་པོ་
དང་མི་མཐུན་པའི་ཕྱོགས་དང་། རང་གི་རྟོགས་པའི་རྣམ་པར་རྟོག་
པ་ལམ་གྱི་དྲི་མ་ཐམས་ཅད་དང་བྲལ་བ་ཉིད་ཀྱིས་རང་གི་རྟོགས་པ་
དང་༑ བྱེད་པའི་རྣམ་པར་རྟོག་པ་དམིགས་པ་དང་བཅས་པས་
དམན་ཅིང་གྱ་ནོམ་པ་མ་ཡིན་པ་ཉིད་ཀྱིས་ཉན་ཐོས་ལ་སོགས་པའི་་
ཐག་སྲིང་བར་བྱེད་པ་དང་། ལས་ཀྱི་རྣམ་པར་རྟོག་པ་བསམ་པ་ཇི་
ལྟ་བ་དང་མཐུན་པར་སྤྲུལ་ཏེ་གདུལ་བྱའི་དབང་གིས་ཉན་ཐོས་ཀྱི་་་
ཚུལ་དུ་སྟོན་པ་ལ་སོགས་པས་སེམས་ཅན་གྱི་དོན་གྱི་ལས་བྱེད་པ་་་་
དང་། བྱ་བ་འབྲས་བུ་དང་བཅས་པའི་རྣམ་པར་རྟོག་པ་ཡང་དག་
པའི་ཐབས་ལ་མཁས་པའི་སྟོབས་ཀྱིས་སྐྱེ་བོ་ཐམས་ཅད་མྱ་ངན་ལས་
འདས་པ་ལ་དགོད་པར་བྱ་བའི་འབྲས་བུ་ལ་སྐྱོན་མེད་པ་ཉིད་ཀྱིས་་
གཟུང་བར་བྱ་བ་ཉིད་དུ་འཇུག་པར་བྱའོ་ཞེས་བྱ་བ་གཟུང་བའི་་་་
རྣམ་པར་རྟོག་པ་དང་པོ་འཇུག་པའི་ཕྱོགས་ཀྱི་རྟེན་ཅན་རྣམ་པ་་་
དགུ་པོ་མཐོང་བའི་ལམ་གྱི་སྦྱོར་བའི་གནས་སྐབས་ཀྱིས་སྤང་བར་བྱ་
བར་བཞེད་པ་ཡིན་ནོ། །གཟུང་བའི་རྣམ་པར་རྟོག་པ་གཉིས་པ་ལྡོག་
པའི་རྟེན་ཅན་ཇི་ལྟར་རྣམ་པ་དགུ་ཡིན་ཅེ་ན། སྲིད་དང་ཞི་བར་
ལྟུང་བའི་ཕྱིར། །རྟོགས་པ་དམན་པ་ཉིད་དང་ནི། །ཡོངས་སུ་བ
འཛིན་པ་མེད་པ་དང་། །ལམ་གྱི་རྣམ་པ་མ་ཚང་དང་། །
205



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གཞན་གྱི་རྐྱེན་གྱིས་འགྲོ་བ་དང་། །ཆེད་དུ་བྱ་བ་ལོག་པ་
དང་༑ །ཉི་ཚེ་བ་དང་སྣ་ཚོགས་ཉིད། །གནས་དང་འཇུག་ལ་
རྨོངས་པ་དང༌། །རྗེས་ལ་འགྲོ་ཞེས་བྱ་བ་ལ། །རྣམ་རྟོག་དགུ་
ཡི་བདག་ཉིད་འདི། །ལྡོག་པའི་ཕྱོགས་ཀྱི་རྟེན་ཅན་ཏེ། །ཉན་
ཐོས་ལ་སོགས་ཡིད་ལས་འབྱུང༌། །ཞེས་བྱ་བ་གསུངས་ཏེ།
དམིགས་པ་དང་བཅས་པའི་ཕྱིར་འཁོར་བ་དང་མྱ་ངན་ལས་འདས་་
པ་གང་ཡང་རུང་བ་ཞིག་ཏུ་ལྟུང་བ་ཉིད་ཀྱིས་རྟོགས་པ་དམན་ པ་་་་
ཉིད་ཀྱི་རྣམ་པར་རྟོག་པ་དང་། དགེ་བའི་བཤེས་གཉེན་ཏེ་ནང་གི་
ཡོངས་འཛིན་ཐབས་ལ་མཁས་པ་དང་བྲལ་བ་ཉིད་ཀྱིས་ཡོངས་སུ་་་་
འཛིན་པ་མེད་པའི་རྣམ་པར་རྟོག་པ་དང་། ཤེས་བྱའི་སྒྲིབ་པ་མཐའ་
དག་གི་གཉེན་པོ་མ་ཡིན་པ་ཉིད་ཀྱིས་སྒྲུབ་པའི་ལམ་མ་ཚང་བའི་
རྣམ་པར་རྟོག་པ་དང་། དེ་བཞིན་གཤེགས་པ་ལ་སོགས་པའི་
གདམས་ངག་ལ་ལྟོས་པ་དང་བཅས་པ་ཉིད་ཀྱིས་གཞན་གྱི་རྐྱེན་གྱིས་
འགྲོ་བ་ཉིད་ཀྱི་རྣམ་པར་རྟོག་པ་དང་། སེམས་ཅན་ཐམས་ཅད་ཀྱི་
མཆོག་ཉིད་ཀྱི་སེམས་ཆེན་པོ་ཉིད་ལ་སོགས་པ་ཆེན་པོ་གསུམ་ལ་མི་་
འཇུག་པ་ཉིད་ཀྱིས་ཆེད་དུ་བྱ་བ་ལོག་པའི་རྣམ་པར་རྟོག་པ་དང་།
ཉོན་མོངས་པའི་སྒྲིབ་པའི་གཉེན་པོ་ཉིད་ཀྱིས་ཉི་ཚེ་བའི་ལམ་གྱི་་་་
བྱེད་པའི་རྣམ་པ་རྟོག་པ་དང་། དམིགས་པ་དང་བཅས་པ་ཉིད་ཀྱིས་
འབྲས་བུ་དང་པོ་ལ་སོགས་པ་རྣམ་པ་རྟོག་པ་ཐ་དད་པ་ཉིད་ཀྱི་་་༌་
རྣམ་པར་རྟོག་པ་དང༌། མ་རིག་པའི་བག་ལ་ཉལ་བ་ཐམས་ཅད་མ་པ
206



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
སྤངས་པ་ཉིད་ཀྱིས་གདུལ་བྱ་ཇི་ལྟར་གནས་པ་དང༌། དེའི་ཡུལ་ཏུ་
འགྲོ་བ་མི་ཤེས་པའི་རྣམ་པར་རྟོག་པ་དང་། རྗེས་ལ་འགྲོ་བའི་རྣམ་
པ་རྟོག་པ་ཐེག་པ་ཆེན་པོ་ནི་ཐམས་ཅད་སྡུད་པར་བྱེད་པ་ཉིད་ཀྱིས་
རྣམ་པ་ཐམས་ཅད་མཁྱེན་པ་ཉིད་ཉན་ཐོས་ལ་སོགས་པའི་མྱ་ངན་་་
ལས་འདས་པ་ཐམས་ཅད་ཀྱི་འཇུག་ཏུ་འགྲོ་བ་ལ་ཉེས་པ་དང་
བཅས་པ་ཉིད་ཀྱིས་གཟུང་བར་བྱ་བ་མ་ཡིན་པ་ཉིད་དུ་ལྡོག་པར་་་་
བྱའོ་ཞེས་གཟུང་བར་རྣམ་པར་རྟོག་པ་གཉིས་པ་ལྡོག་པའི་ཕྱོགས་ཀྱི་
རྟེན་ཅན་ཉན་ཐོས་དང་རང་སངས་རྒྱས་ཀྱི་རྒྱུད་ལ་བླང་བར་བྱ་བ་་
ཉིད་དུ་འབྱུང་བ་རྣམ་པ་དགུ་པོ་བྱང་ཆུབ་སེམས་དཔའ་རྣམས་ཀྱི་་་
མཐོང་བའི་ལམ་གྱི་སེམས་དང་། སེམས་ལས་བྱུང་བ་འཇུག་པའི་
གནས་སྐབས་ཀྱིས་སྤང་བར་བྱ་བ་མི་མཐུན་པའི་ཕྱོགས་ཡིན་པར་་་
བཞེད་པ་ཡིན་ནོ། །སོ་སོ་སྐྱེ་བོའི་འཛིན་པའི་རྣམ་པར་རྟོག་པ་དང་
པོ་སྐྱེས་བུ་རྫས་སུ་ཡོད་པའི་རྟེན་ཅན་ཇི་ལྟར་རྣམ་པ་དགུ་ཡིན་ཅེ་་་
ན༑ འཛིན་པ་དང་ནི་འདོར་བ་དང་། །ཡིད་ལ་བྱེད་དང་
ཁམས་རྣམས་ནི། །གསུམ་པོ་དག་དང་ཉེར་འབྲེལ་དང༌། །
གནས་དང་མངོན་པར་ཞེན་པ་དང་། །ཆོས་ཀྱི་དངོས་པོ་
བརྟགས་པ་དང་། །ཆགས་པ་དང་ནི་གཉེན་པོ་དང་། །ཇི་
ལྟར་འདོད་བཞིན་འགྲོ་ཉམས་ལ། །འཛིན་པ་དང་པོར་ཤེས་
པར་བྱ། །ཞེས་བྱ་བ་གསུངས་ཏེ། ཀུན་རྫོབ་ཏུ་སྒྱུ་མ་བཞིན་དུ་
གཟུགས་ལ་སོགས་པ་འཛིན་པ་དང་གཏོང་བའི་རྣམ་པར་རྟོག་པ་་་པ
།
207



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་༑ ཡང་དག་པ་ཉིད་དུ་དབྱེ་བ་མེད་པའི་བློས་ཡིད་ལ་མི་བྱེད་
པར་ཡིད་ལ་བྱེད་པའི་རྣམ་པར་རྟོགས་པ་དང་། ཆོས་ཉིད་ཀྱིས་
ཁམས་གསུམ་ཅར་དང་གཅིག་ཏུ་ཉེ་བར་འབྲེལ་བའི་རྣམ་པར་རྟོག་
པ་དང་། སྟོང་པ་ཉིད་དུ་མི་གནས་པས་གཟུགས་སོགས་ལ་གནས་
པའི་རྣམ་པར་རྟོག་པ་དང་། དངོས་པོ་ལ་མངོན་པར་མ་ཞེན་པས
གཟུགས་ལ་སོགས་པ་ཐམས་ཅད་ལ་མངོན་པར་ཞེན་པའི་རྣམ་པར་
རྟོག་པ་དང༌། རྫས་སུ་ཡོད་པ་མེད་པས་ཀུན་རྫོབ་ཏུ་ཆོས་ཐམས་
ཅད་བཏགས་པའི་རྣམ་པར་རྟོག་པ་དང་། དེ་ཁོ་ན་ཉིད་ཤེས་པའི་
མ་ཆགས་པས་མངོན་པར་མ་ཞེན་པ་སྔོན་དུ་འགྲོ་བའི་ཆགས་པའི་་་
རྣམ་པར་རྟོག་པ་དང་། གཟུང་བ་ལ་སོགས་པའི་བྱེ་བྲག་གི་བློ་
འཇོམས་པར་བྱེད་པའི་མཉམ་པ་ཉིད་བསྒོམ་པའི་གཉེན་པོ་ཉིད་་
ཀྱིས་གཉེན་པོའི་རྣམ་པར་རྟོག་པ་དང་། ཇི་ལྟར་འདོད་པ་བཞིན་དུ་
འགྲོ་བ་ཉམས་པའི་རྣམ་པར་རྟོག་པ་ཤེས་རབ་ཀྱི་ཕ་རོལ་ཏུ་ཕྱིན་པ་
ཡང་དག་པར་མ་ཤེས་པ་ཉིད་ཀྱིས་ཇི་ལྟར་འདོད་པ་བཞིན་དུ་འགྲོ་་
བ་ཐོགས་པར་གྱུར་པ་ལ་དོན་དམ་པའི་དངོས་པོར་མངོན་པར་ཞེན་
པས་འཛིན་པ་རྣམ་པར་རྟོག་པ་དང་པོ་རྣམ་པ་དགུ་མཐོང་བའི་་་་
ལམ་གྱི་སྦྱོར་བའི་གནས་སྐབས་ཀྱི་སྤང་བར་བྱ་བར་བཞེད་པ་ཡིན་་་
ནོ༑ །འཛིན་པར་རྣམ་པར་རྟོག་པ་གཉིས་སྐྱེས་བུ་བཏགས་པར་ཡོད་
པའི་རྟེན་ཅན་ཇི་ལྟར་རྣམ་པ་དགུ་ཡིན་ཅེ་ན། ཆེད་བཞིན་ངེས་
པར་མི་འབྱུང་དང་། །ལམ་ལ་ལམ་མིན་ངེས་འཛིན་དང་། །
208



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
འགག་དང་བཅས་པའི་སྐྱེ་བ་དང༌། །དངོས་པོ་ལྡན་དང་མི་
ལྡན་དང༌། །གནས་དང་རིགས་ནི་འཛིན་པ་དང༌། །དོན་དུ་
གཉེར་དང་རྒྱུ་མེད་དང་། །ཕྱིར་རྒོལ་བ་ནི་དམིགས་པ་ལ། །
འཛིན་པའི་རྣམ་རྟོག་གཞན་ཡིན་ནོ། །ཞེས་བྱ་བ་གསུངས་ཏེ།
ཉན་ཐོས་ལ་སོགས་པའི་ངེས་པར་འབྱུང་བ་ཉིད་ཀྱིས་ཆེད་དུ་བྱ་བ་་
ཆེན་པོ་གསུམ་ཇི་ལྟ་བ་བཞིན་དུ་ངེས་པར་མི་འབྱུང་བའི་རྣམ་པར་་
རྟོག་པ་དང་། རང་གི་མངོན་པར་འདོད་པའི་ལམ་མེད་པས་ལམ་
གཞན་མཁྱེན་པ་གསུམ་གྱི་རང་བཞིན་ལ་ལམ་མ་ཡིན་པར་ངེས་པར་
འཛིན་པའི་རྣམ་པར་རྟོག་པ་དང༌། རྒྱུ་དང་འབྲས་བུ་ཀུན་རྫོབ་ཀྱི་
ངོ་བོས་སྐྱེ་བ་དང་འགག་པའི་རྣམ་པར་རྟོག་པ་དང་། བར་ཆད་
མེད་པ་དང་གཅིག་ཤོས་སུ་སྣང་བ་ཉིད་ཀྱིས་དངོས་པོ་མཐའ་དག་་་
ལྡན་པ་སྟེ་དབྱེ་བ་མེད་པ་དང་། མི་ལྡན་པ་སྟེ་དབྱེ་བ་དང་བཅས་
པའི་རྣམ་པར་རྟོག་པ་དང་། ནམ་མཁའ་ལ་གནས་པའི་བྱ་དང་འདྲ་
བ་རྟེན་མེད་པ་ཉིད་ཀྱིས་གཟུགས་ལ་སོགས་པ་ལ་གནས་པའི་རྣམ་་་
པར་རྟོག་པ་དང༌། བྱང་ཆུབ་ཀྱི་སེམས་བསྐྱེད་པ་དང་གདམས་ངག་
བཟུང་བ་ལ་སོགས་པའི་སྒོ་ནས་ཉན་ཐོས་ལ་སོགས་པའི་རིགས་་་་་
འཇིག་པའི་རྣམ་པར་རྟོག་པ་དང་། དེ་བཞིན་ཉིད་ལས་ཁྱད་པར་དུ་
འཕགས་པའི་ཆོས་མེད་པས་འདོད་པའི་ཡུལ་ལ་དམིགས་པ་མེད་་་་
པའམ་དོན་དུ་གཉེར་བ་མེད་པའི་རྣམ་པར་རྟོག་པ་དང་། དོན་དམ་
པའི་བདེན་པ་ལ་བརྟེན་ནས་དེ་ཁོ་ན་ཉིད་མཐོང་བས་ཉེ་བར་ལེན་
209



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་དང་ལྷན་ཅིག་བྱེད་པའི་རྒྱུ་མེད་པའི་རྣམ་པར་རྟོག་པ་དང་།
ཕྱིར་རྒོལ་བའི་ཆོས་ལ་དམིགས་པའི་རྣམ་པར་རྟོག་པ་སེར་སྣ་ཤིན་་་་
ཏུ་གོམས་པར་བྱས་པའི་ཆོས་ཉིད་ཀྱིས་བདུད་ལ་སོགས་པ་ཕྱིར་རྒོལ་
བའི་དངོས་པོ་དམིགས་པ་ལ་བཏགས་པའི་དངོས་པོར་མངོན་པར་་
ཞེན་པ་ཉིད་ཀྱིས་འཛིན་པའི་རྣམ་པར་རྟོག་པ་གཉིས་པ་རྣམ་པ་་་་
དགུ་མཐོང་བའི་ལམ་གྱི་སེམས་དང་སེམས་ལས་བྱུང་བ་འཇུག་པའི་་
གནས་སྐབས་ཀྱིས་སྤང་བར་བྱ་བར་བཞེད་པ་ཡིན་ནོ། །དེ་ལྟར་ན་
བར་སྐབས་ཀྱི་ཚིགས་སུ་བཅད་པ་དགུས་རྣམ་པ་བཞི་ཉིད་ལས་སོ་་་
སོར་མཐོང་བའི་ལམ་གྱི་མི་མཐུན་པའི་ཕྱོགས་རྣམ་པ་དགུ་ཡིན་ལ།
དེ་དག་སྤང་བ་ཉིད་དུ་གཉེན་པོ་རྣམ་པ་བཞི་ཡང་དེ་བཞིན་དུ་དབྱེ་
བས་ཐ་དད་དོ་ཞེས་བྱ་བར་ཁོང་དུ་ཆུད་པར་བྱའོ། །རྣམ་རྟོག་འདི་
དག་རང་ཉིད་ནི། །མ་རིག་ངོ་བོ་ཉིད་དུ་རྟོགས། །གང་ཕྱིར་རང་གི་
རྣམ་པ་ནི། །ཕྱི་ཡི་ངོ་བོར་སྒྲོ་བརྟགས་འཇུག །ཅེས་པའི་མ་རིག་པ་
དང་མ་བྲལ་བས་བྱང་ཆུབ་པའི་གནས་སྐབས་སུ་རྣམ་པར་རྟོག་པ་་་
ཐམས་ཅད་ནི་མ་རིག་པ་ཡིན་པའི་ཕྱིར་སྤང་བར་བྱའོ་ཞེས་སྤང་་་་་
བར་བྱ་བ་ཉིད་སྔར་བཤད་ཡིན་ནོ། །དེ་ལྟར་མཐོང་བའི་ལམ་ལ་མི་
མཐུན་པའི་ཕྱོགས་གཉེན་པོ་དང་བཅས་པ་བསྟན་ནས། བྱང་ཆུབ་
ཆེན་པོ་འགྲུབ་པར་བྱེད་པའི་མཐོང་བའི་ལམ་རྒྱུ་གང་དང་བཅས་་་
པར་བཞེད་པའི་རྒྱུ་གང་ཡིན་པ་དེ་བར་སྐབས་ཀྱི་ཚིགས་སུ་བཅད་་་་
པ། བྱང་ཆུབ་ལ་གཞན་སྟོན་པ་དང་། །དེ་ཡི་རྒྱུ་ནི་ཡོངས་
210



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
གཏོང་དང་། །དེ་ཐོབ་བར་ཆད་མེད་པའི་རྒྱུ། །བསོད་ནམས་
མང་པོའི་མཚན་ཉིད་དོ། །ཞེས་བྱ་བ་གསུངས་ཏེ། འཆད་པར་
འགྱུར་བའི་མཚན་ཉིད་ཅན་གྱི་བྱང་ཆུབ་ལ་གཞན་དག་ལ་མཐོང་་་
བའི་ལམ་ལ་སོགས་པ་སྟོན་པས་ལམ་ལ་རབ་ཏུ་འགོད་པ་ནི་རྒྱུ
གཅིག་ཡིན་ནོ། །བྱང་ཆུབ་ཀྱི་རྒྱུ་མཚན་ཏེ་རྒྱུ་ཁོ་ནར་གདུལ་བྱ་དེ་
དག་ལ་ཡང་དག་པའི་ཚིག་དང་དོན་ལ་སོགས་པའི་སྒོ་ནས་བཅོས་་་
མའི་དོན་གྱིས་སྟོང་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ཡང་དག་་་་
པར་སོ་སོར་གཏོད་ཅིང་ཡེ་ཤེས་ཀྱི་བདག་ཉིད་ཅན་གྱི་ཡུལ་རབ་ཏུ་་
སྦྱིན་པ་ནི་རྒྱུ་གཉིས་པ་ཡིན་ནོ། །བྱང་ཆུབ་ཐོབ་པར་བྱེད་པའི་བར་
ཆད་མེད་པའི་རྒྱུ་ཤེས་རབ་ཀྱི་ཕ་རོལ་ཏུ་ཕྱིན་པ་རང་གིས་བསྒོམ་པ་
ལ་སོགས་པའི་བསོད་ནམས་ཆེས་མང་བའི་མཚན་ཉིད་ནི་རྒྱུ་གསུམ་་
པ་ཡིན་ནོ། །གང་གི་དོན་དུ་མཐོང་བའི་ལམ་རྒྱུ་དེ་ལྟ་བུ་དང་བཅས་
པར་བཞེད་པའི་བྱང་ཆུབ་ཆེན་པོ་དེ་གང་ཡིན་ཅེ་ན། བར་སྐབས་ཀྱི་
ཚིགས་སུ་བཅད་པས་བྱང་ཆུབ་ཆེན་པོ། དྲི་མ་ཟད་དང་མི་སྐྱེ་
བའི༑ །ཡེ་ཤེས་བྱང་ཆུབ་ཅེས་བརྗོད་དེ། །ཟད་མེད་སྐྱེ་མེད་
ཕྱིར་དེ་དག །གོ་རིམ་བཞིན་དུ་ཤེས་པར་བྱ། །ཞེས་བྱ་བ་
གསུངས་ཏེ། ཉོན་མོངས་པ་ཤེས་བྱའི་སྒྲིབ་པའི་དྲི་མ་སྐྱེས་པ་དང་མ་
སྐྱེས་པ་ཉིད་དུ་བརྟགས་པ་རྣམས་ནི། ཆོས་ཀྱི་དབྱིངས་ལས་མ་
གཏོགས་པར། །འདི་ལྟར་ཆོས་ཡོད་མ་ཡིན་ཏེ། །ཞེས་འབྱུང་བས།
ཆོས་ཀྱི་དབྱིངས་ཀྱི་ངོ་བོ་ཉིད་ནམ་མཁའ་བཞིན་དུ་འགགས་པ་དང་
211



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པསྐྱེ་བ་མེད་པའི་ཕྱིར་རམ། གཅིག་དང་དུ་མའི་ངོ་བོ་ཉིད་དང་རྒྱུ་
དང་འབྲས་བུའི་མཚན་མ་ལ་སོགས་པས་འཐད་པའི་དངོས་པོ་གང་་
ཡང་མེད་པས་ནམ་མཁའི་པདྨ་བཞིན་དུ་འགགས་པ་དང་སྐྱེ་བ་མེད་
པའི་ཕྱིར་གོ་རིམ་བཞིན་དུ་དྲི་མ་རྣམས་ཆོས་ཀྱི་དབྱིངས་ཀྱི་སོགས་་་
ཀྱིས་ཟད་པ་དང་། གཅིག་དང་དུ་མའི་སོགས་ཀྱིས་མི་སྐྱེ་བའི་ཤེས་
པ་ཆོས་ཐམས་ཅད་ཕྱིན་ཅི་མ་ལོག་པར་རྟོགས་པའི་མཚན་ཉིད་ཆོས་
ཀྱི་སྐུ་ལ་སོགས་པ་ཇི་ལྟ་བ་བཞིན་གྱི་བདག་ཉིད་ནི་བྱང་ཆུབ་ཆེན་་་
པོ་ཡིན་པར་བརྗོད་དོ། །གང་གི་ཕྱིར་དེ་ལྟར་ཡིན་པ་དེའི་ཕྱིར། གང་
དག་དངོས་པོ་འཇིག་པའི་བསམ་པས་ཟད་པ་ལ་ཟད་དོ་སྙམ་པའི་་་
ཤེས་པ་དང་། དངོས་པོ་མི་སྐྱེ་བའི་བསམ་པས་མི་སྐྱེ་བ་ལ་མི་སྐྱེའོ་
སྙམ་པའི་ཤེས་པ་ནི་ཟད་པ་དང་མི་སྐྱེ་བའི་ཤེས་པ་ཡིན་པར་བརྗོད་
ཅིང་། བྱང་ཆུབ་ཀྱང་ཟད་པ་དང་མི་སྐྱེ་བ་ཤེས་པ་ཡིན་པར་བརྗོད་
པ་དེ་དག་ལ་ཟད་དང་མི་སྐྱེ་བ་མེད་པ་ཁོ་ནས་ཤེས་པ་དེ་རུང་བ་མ་
ཡིན་ནོ་ཞེས་བར་སྐབས་ཀྱི་ཚིགས་སུ་བཅད་པ ས་གསུངས་པ།
འགོག་པ་མེད་པའི་རང་བཞིན་ལ། །མཐོང་ཞེས་བྱ་བའི་ལམ་
གྱིས་ནི། །རྣམ་པར་རྟོག་རིགས་ཅི་ཞིག་ཟད། །སྐྱེ་མེད་རྣམ་པ་
ཅི་ཞིག་འཐོབ། །ཅེས་བྱ་བ་ཡིན་ཏེ། ཉོན་མོངས་པ་ལ་སོགས་པ་
སྐྱེས་པ་དང་མ་སྐྱེས་པ་དག་གོ་རིམ་བཞིན་དུ་ཟད་པ་དང་སྐྱེ་བའི་་་
གེགས་བྱེད་པའི་མཚན་ཉིད་ཀྱི་འགོག་པ་ནི་མཐོང་བའི་ལམ་གྱི་་་་་
འབྲས་བུར་འདོད་པ་དང་ཉོན་མོངས་པ་དང་བྲལ་བ་དོན་དམ་པར་པ
212



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
རྣམ་པར་དཔྱད་ཅིང་བརྟགས་བཟོད་པའི་དེ་བཞིན་ཉིད་ཀྱི་ངོ་བོའི་་
རང་བཞིན་ཡིན་ན་དངོས་པོ་ལ་ལོག་པར་མངོན་པར་ཞེན་པ་ཁྱེད་་་
རྣམས་ཀྱིས་མཐོང་བའི་ལམ་གྱི་སྟོབས་ཀྱིས་རྣམ་པར་རྟོག་པ་ལ་་་་་་
སོགས་པའི་ངོ་བོ་སྐྱེས་པ་ནི་ཅི་ཞིག་ཟད། མི་སྐྱེ་བའི་ཆོས་ཅན་མ་
སྐྱེས་པ་ནི་ཅི་ཞིག་སྐྱེས་ཏེ། ཅུང་ཟད་ཀྱང་མེད་པ་ཁོ་ན་ཡིན་པས་
དེའི་ཕྱིར་ཁོ་བོ་ཅག་གི་གཞུང་ལུགས་ཀུན་ཏུ་འགྲོ་བའི་བདག་མེད་་་
པའི་མཚན་ཉིད་ཅན་ཁོ་ན་བྱང་ཆུབ་ཀྱི་ལམ་ཡིན་པར་རིགས་པ་་་་
ཡིན་པའི་ཕྱིར་ཁས་བླང་བར་བྱའོ་སྙམ་དུ་དགོངས་པ་ཡིན་ནོ། །དེ་
ལྟར་མ་ཡིན་ཏེ། ཆོས་ཡང་དག་པར་ཡོད་པར་ཁས་ལེན་ན་བཅོམ་
ལྡན་འདས་ཀྱིས་ཉོན་མོངས་པ་དང་ཤེས་བྱའི་སྒྲིབ་པའི་རྣམ་པར་་་
རྟོག་པ་རྣམ་པ་ཐམས་ཅད་དུ་སྤངས་པ་ངོ་མཚར་ཆེ་བའི་གནས་་་་་
ཡིན་ནོ་ཞེས་བར་སྐབས་ཀྱི་ཚིགས་སུ་བཅད་པ ས་གསུངས་པ།
གཞན་གྱིས་ཆོས་རྣམས་ཀྱང་ཡོད་ལ། །ཤེས་བྱ་ལ་ཡང་སྟོན་
པ་ཡི། །སྒྲིབ་པ་ཟད་པར་བརྗོད་པ་གང་། །དེ་ལ་ཁོ་བོ་མཚར་
དུ་བརྩིས། །ཞེས་བྱ་བ་ཡིན་ཏེ། དེ་ལ་སྐྱེ་བ་དང་འཇིག་པས་སྟོང་
པའི་ཕྱིར་བདག་མེད་དོ་སྙམ་དུ་བསྒོམས་པས་བདག་ཏུ་མངོན་པར་་
ཞེན་པ་ཡོངས་སུ་བོར་ནས་དེས་དབེན་པའི་ཕུང་པོ་ལ་སོགས་པ་་་་་
རྟེན་ཅིང་འབྲེལ་བར་འབྱུང་བ་སྐྱེ་བ་དང་འཇིག་པའི་ཆོས་ཅན་ལ་་
ཡང་དག་པར་དམིགས་ཏེ་སྔོན་པོ་དང་དེའི་བློ་དག་ལྷན་ཅིག་་་་
དམིགས་པ་ངེས་པའི་ཕྱིར་འདི་ནི་སེམས་ཙམ་ཁོ་ན་ཡིན་གྱི། ཕྱི་རོལ་
213



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གྱི་དོན་ནི་མེད་དོ་ཞེས་བྱ་བ་ཡིད་ལ་བྱེད་ཅིང་འཛིན་པའི་རྣམ་པ་་་
ཅན་གྱི་སེམས་ལ་མངོན་པར་ཞེན་པ་ཡོངས་སུ་མ་བོར་བས་ཕྱི་རོལ་
གྱི་དོན་དུ་མངོན་པར་ཞེན་པ་སྤངས་ཏེ། གཟུང་བ་མེད་ན་འཛིན་པ་
མེད་དོ་སྙམ་དུ་ངེས་པར་སེམས་པས་འཛིན་པའི་རྣམ་པའི་མཚན་་
ཉིད་རྣམ་པར་རིག་པ་ཙམ་དེ་ཡང་བསལ་ཏེ། ཇི་སྐད་དུ། བློ་ལས་
ཉམས་མྱོང་གཞན་མེད་ཅིང་། །དེ་ཉམས་མྱོང་བ་གཞན་མེད་དེ། །
གཟུང་དང་འཛིན་པ་དང་བྲལ་བས། །དེ་ནི་རང་ཉིད་སྣང་བ་ཡིན། །བ
ཅེས་བཤད་པའི་ཚུལ་གྱིས་གཉིས་སུ་མེད་པའི་ཡེ་ཤེས་འབའ་ཞིག་་་
འདི་ཡང་དག་པར་ཡོད་པའི་ངོ་བོ་ཡིན་ནོ་སྙམ་དུ་ངེས་པར་བྱས་ན།
དེ་ཡང་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར་སྒྱུ་མ་བཞིན་་་་
དུ་ངོ་བོ་ཉིད་མེད་པ་སྟེ། ཡང་དག་པར་ན་གཅིག་ཏུ་དངོས་པོ་དང་
དངོས་པོ་མེད་པ་ལ་སོགས་པར་བརྟག་པའི་ངོ་བོ་དང་བྲལ་བ་ཡིན་་
ནོ་སྙམ་དུ་བསྒོམས་པས་བསྒོམ་པའི་སྟོབས་གྲུབ་པ་ན། ཁ་ཅིག་ལ་
ནོར་བུ་དང་དངུལ་ལ་སོགས་པའི་ཤེས་པ་བཞིན་དུ་འཁྲུལ་བའི་་་
མཚན་མ་མཐའ་དག་སྤངས་པ་སྒྱུ་མ་ལྷ་བུའི་བདག་ཉིད་དུ་སྣང་་་་་་
བའི་བློ་རྣམ་པར་མི་རྟོག་པ་སོ་སོར་རང་གིས་རིག་པར་བྱ་བ་ཅི་་་་
ཞིག་ལྟར་ཡང་དག་པར་སྐྱེས་ན། རྣལ་འབྱོར་པས་ཤེས་བྱའི་སྒྲིབ་པ་
ཡང་དག་པར་སྤོང་ངོ༌། །སྙམ་ན་དེ་ལྟར་མ་ཡིན་ཏེ། དུས་ཐམས་ཅད་
དུ་ནམ་མཁའ་རྫས་མེད་པ་ཙམ་གྱི་ངོ་བོ་འཛིན་པ་བཞིན་དུ་བསྐྱེད་
དུ་མེད་པ་དང་སྤང་དུ་མེད་པའི་རང་གི་ངོ་བོ་འཛིན་པའི་ཕྱིར་་་་་་་
214



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བགཟུང་འཛིན་དང་བྲལ་བའི་སྐད་ཅིག་མའི་ཆོས་ཤེས་པ་ཙམ་གྱི་ངོ་་་
བོ་དང༌། ཤེས་བྱའི་མཚན་ཉིད་རྣམས་གལ་ཏེ་དོན་དམ་པར་ཡོད་པ་
ཉིད་དུ་ཡོད་པར་གྱུར་ན་དེའི་ཚེ་གཉེན་པོ་བསྒོམས་པས་ནམ་མཁའ་
བཞིན་དུ་དེ་དག་ལ་ཅུང་ཟད་ཀྱང་མི་བྱེད་དོ། །དེའི་ཕྱིར་གཞན་
དག་གིས་དངོས་པོར་མངོན་པར་ཞེན་པའི་ཕྱིན་ཅི་ལོག་ནི་མི་ལྡོག་་་
པས་བཅོམ་ལྡན་འདས་ཀྱིས་ཤེས་བྱའི་སྒྲིབ་པ་རྣམ་པ་ཐམས་ཅད་དུ་
སྤངས་པ་གང་ཡིན་པ་དང་། ཆོས་རྣམས་ཀྱང་ཡོད་པར་ཁས་ལེན་པ་
གང་ཡིན་པ་དེ་ནི་ཕན་ཚུན་འགལ་བའི་དོན་ཁས་ལེན་པས་ཁོ་བོས་་
ངོ་མཚར་དུ་བརྩིས་སོ་ཞེས་བྱ་བ་ཡིན་ནོ། །རྒྱུ་མཆོག་ཉིད་ལས་
འབྲས་བུ་མཆོག་ཏུ་འགྱུར་གྱི། ཀོ་ཊ་པའི་ས་བོན་ལས་སཱ་ལུའི་མྱུ་གུ་
དང་འདྲ་བར་གཞན་ལས་མ་ཡིན་ནོ་ཞེས་ཐམས་ཅད་ཀྱིས་ཁས་བླང་
བར་བྱ་བ་ཡིན་པས་ཉོན་མོངས་པ་སྤངས་པའི་འབྲས་བུ་མཆོག་ཏུ་་་
གྱུར་པ་འདི་ནི་མཆོག་མ་ཡིན་པ་དངོས་པོ་ལ་ལྟ་བས་དྲི་མ་ཅན་དུ་་་
བྱས་པའི་ལམ་ལས་རུང་བ་མ་ཡིན་ནོ་ཞེས་བྱ་བར་ཤེས་པར་བྱ་སྟེ།
དབུ་མའི་རྒྱན་ལས། རྣམ་པར་དག་པའི་རྒྱུ་ལས་ནི། །འབྲས་བུ་རྣམ་
པར་དག་པ་འབྱུང་། །ཡང་དག་ལྟས་བྱུང་ཚུལ་ཁྲིམས་ཀྱི། །ཡན་ལག་
ལ་སོགས་རྣམ་དག་བཞིན། །ཅེས་གསུངས་པ་ལྟར་རོ། །དེ་ལྟར་ཡོད་
པའི་ཕྱོགས་བསལ་ནས་ངོ་བོ་ཉིད་མེད་པའི་ཕྱོགས་བརྟན་པོར་་་་་
མཛད་པས་ཐར་བ་འདོད་པ་རྣམས་ཀྱིས་འདི་ཁོ་ན་ཁས་བླང་བར་་
བྱའོ་ཞེས་བར་སྐབས་ཀྱི་ཚིགས་སུ་བཅད་པས་གནས་པའི་ཕྱོགས།པ
215



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མའདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་
མེད། །ཡང་དག་ཉིད་ལ་ཡང་དག་ལྟ། །ཡང་དག་མཐོང་ན་
རྣམ་པར་གྲོལ། །ཅེས་བྱ་བ་གསུངས་ཏེ། གང་གི་ཕྱིར་དངོས་པོར་
མངོན་པར་ཞེན་པ་ལས་གྲོལ་བར་མི་འཐད་ཅིང་བྱང་ཆུབ་ཐོབ་པར་
མི་ནུས་པ་དེའི་ཕྱིར་ཆོས་གང་ལ་ཡང་སྐུར་པ་འདེབས་པ་དང་། སྒྲོ་པ
འདོགས་པའི་ངོ་བོས་བསལ་བ་དང་བཞག་པར་མ་བྱས་པར་་་་་་་
གཟུགས་ལ་སོགས་པ་རྟེན་ཅིང་འབྲེལ་བར་འབྱུང་བ་ཀུན་རྫོབ་ཏུ་་་
ཡང་དག་པར་ཡོད་པའི་ངོ་བོ་འདི་ཉིད་ལ་རང་བཞིན་མེད་པ་ལ་་་
སོགས་པའི་ངོ་བོར་བརྟག་པར་བྱ་སྟེ། དེ་ལྟར་ན་སྒྱུ་མའི་གླང་པོས་
སྒྱུ་མའི་གླང་པོ་གཞན་ཞིག་ཕམ་པར་བྱས་པ་བཞིན་དུ་ཕྱིན་ཅི་ལོག་་
ལྡོག་པས་དེ་ཁོ་ན་ཉིད་མཐོང་ན་རྣམ་པར་གྲོལ་བར་འགྱུར་རོ། །དེ་
ལྟར་ཞར་ལ་འོངས་པ་བརྗོད་ནས་རྣལ་མ་མཐོང་བའི་ལམ་ཉིད།
སྦྱིན་པ་ལ་སོགས་རེ་རེར་ནི། །དེ་དག་ཕན་ཚུན་བསྡུས་པ་
གང་༑ །སྐད་ཅིག་གཅིག་པའི་བཟོད་པ་ཡིས། །བསྡུས་པ་དེ་།
འདིར་མཐོང་བའི་ལམ། །ཞེས་བྱ་བ་གསུངས་ཏེ། སྦྱིན་པ་ལ་
སོགས་པ་ཕ་རོལ་ཏུ་ཕྱིན་པ་དྲུག་པོ་དག་སོ་སོར་སྦྱིན་པ་ལ་སོགས་་་་
པའི་ངོ་བོ་རེ་རེར་སྔ་མ་བཞིན་དུ་ཕན་ཚུན་བསྡུས་པ་གང་ཡིན་པ་་་
སྐད་ཅིག་མ་གཅིག་པ་སྡུག་བསྔལ་ལ་ཆོས་ཤེས་པའི་བཟོད་པས་
བསྡུས་པ་འཁོར་གསུམ་རྣམ་པར་དག་པས་རབ་ཏུ་ཕྱེ་བ་རྣམ་པ་་་་་
སུམ་ཅུ་རྩ་དྲུག་ཅན་སྐྱེས་པ་གང་ཡིན་པ་དེ་ནི་རྩེ་མོའི་མངོན་པར་་་:
216



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པརྟོགས་པ་འདིར་མཐོང་བའི་ལམ་ཡིན་ནོ། །དེ་སྐྱེས་པ་ན་འདོད་པ་
དང་གཟུགས་དང་གཟུགས་མེད་པའི་ཁམས་ཀྱི་དབྱེ་བས་རྣམ་པར་་་
རྟོག་པ་བཞི་པོ་སོ་སོར་རྣམ་པ་དགུ་ཉིད་ཀྱིས་གཟུང་བ་དང་འཛིན་
པའི་རྣམ་པར་རྟོག་པ་བརྒྱ་རྩ་བརྒྱད་སྤངས་པས། དེ་དག་གིས་
བསྡུས་པའི་རྣམ་པར་རྟོག་པ་སྐྱེད་པར་བྱེད་པའི་བག་ཆགས་ཀྱི་ཉོན་
མོངས་པ་བརྒྱ་རྩ་བརྒྱད་སྤངས་པ་རྟེན་ཅིང་འབྲེལ་བར་འབྱུང་བའི་་
ཆོས་ཉིད་ཀྱིས་འཐོབ་པོ། །དེ་ལ་དབང་དུ་བྱ་བའི་ཕྱིར་དེ་ཉིད་ཡང་
དང་ཡང་དུ་སྒོམ་པར་བྱེད་དོ་ཞེས་བར་སྐབས་ཀྱི་ཚིགས་སུ་བཅད་་་
པས་གསུངས་པ། དེ་ནས་སེང་གེ་རྣམ་བསྒྱིངས་པའི། །ཏིང་ངེ་
འཛིན་ལ་སྙོམས་ཞུགས་ནས། །རྟེན་ཅིང་འབྲེལ་འབྱུང་
ལུགས་མཐུན་དང་། །ལུགས་མི་མཐུན་ལ་རྟོག་པར་བྱེད། །
ཅེས་བྱ་བ་ཡིན་ཏེ། མཐོང་བའི་ལམ་འཐོབ་པའི་རྣལ་འབྱོར་པ་དེ་
ཉོན་མོངས་པ་དང་ཤེས་བྱའི་སྒྲིབ་པའི་འཇིགས་པ་མེད་པའི་ཕྱིར་
ཏིང་ངེ་འཛིན་སེང་གེ་རྣམ་པར་བསྒྱིངས་པ་ཡིན་པས་དེ་ལ་སྙོམ་་་་་
པར་ཞུགས་ནས། དུས་ཕྱིས་རྟེན་ཅིང་འབྲེལ་བར་འབྱུང་བ་ལ་མ་
།
རིག་པའི་རྐྱེན་གྱིས་འདུ་བྱེད་རྣམས་སོ། །ཞེས་བྱ་བ་ལ་སོགས་པ་
ལུགས་དང་མཐུན་པ་དང༌། སྐྱེ་བ་འགགས་པས་རྒ་ཤི་འགག་གོ་ཞེས་
བྱ་བ་ལ་སོགས་པ་ལུགས་དང་མི་མཐུན་པར་ཡང་དག་པར་རྟོག་གོ། །
དེ་ལྟར་མཐོང་བའི་ལམ་བརྗོད་ནས་མི་མཐུན་པའི་ཕྱོགས་སྤོང་བ་ལ་
སོགས་པ་ནི་རྟེན་གྲུབ་པ་སྔོན་དུ་འགྲོ་བ་ཡིན་ན་གོ་སླ་བས་རྟེན་་་་་ལ
རྒྱ
པ
217



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འསྒོམ་པའི་ལམ། འགོག་དང་བཅས་པའི་སྙོམས་འཇུག་དགུར། །
རྣམ་པ་གཉིས་སུ་སོང་འོངས་ནས། །འདོད་པར་གཏོགས་
པའི་རྣམ་པར་ཤེས། །མཉམ་བཞག་མིན་པའི་མཚམས་
བཟུང་སྟེ། །ཐོད་རྒལ་དུ་ནི་སྙོམས་འཇུག་པ། །གཅིག་དང་
གཉིས་གསུམ་བཞི་དང་ལྔ་། །དུག་དང་བདུན་དང་བརྒྱད་
བརྒལ་ནས། །འགོག་པའི་བར་དུ་མི་འདྲར་འགྲོ། །ཞེས་བྱ་བ་
གསུངས་ཏེ། བྱང་ཆུབ་སེམས་དཔའ་རྣམས་ནི་བསམ་གཏན་དང་པོ་
ནས་བཟུང་སྟེ་འགོག་པའི་བར་དུ་སོང་ནས། དེའི་འོག་ཏུ་འགོག་པ་
ནས་བཟུང་སྟེ། བསམ་གཏན་དང་པོའི་བར་དུ་འོངས་ཏེ། དེ་ལྟར་
ལུགས་དང་མཐུན་པ་དང་ལུགས་དང་མི་མཐུན་པ་རྣམ་པ་གཉིས་་་
ཀྱིས༑ བསམ་གཏན་བཞི་དང་། གཟུགས་མེད་པ་བཞི་དང་། འགོག་
པའི་མཚན་ཉིད་ཀྱི་སྙོམས་པར་འཇུག་པ་དགུ་ལ་ལུགས་དང་མཐུན་
པར་སོང་ཞིང་ལུགས་མི་མཐུན་དུ་འོངས་ནས། ཡང་བསམ་གཏན་
དང་པོ་ལ་སྙོམས་པར་ཞུགས་ཏེ། དེ་ལས་ལངས་ནས་འགོག་པ་ལའོ། །
དེ་བཞིན་དུ་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་བར་་
ལས་འགོག་པ་ལ་སྙོམས་པར་ཞུགས་ཏེ། དེ་ལས་ལངས་ནས་དེ་མ་
ཐག་པའི་སྙོམས་པར་འཇུག་པ་ལ་དམིགས་ཏེ། འདོད་པ་ན་སྤྱོད་
པའི་རྣམ་པར་ཤེས་པ་རྣམ་པར་གཡེང་བ་དེ་ཉིད་མཚམས་ཀྱི་ངོ་བོ་
བཞག་ནས་ཐབས་མཁས་པའི་སྟོབས་ཀྱིས་ལངས་ཏེ། རྣམ་པར་ཤེས་
པ་མཉམ་པར་མ་བཞག་པ་དེ་ལྟ་བུ་དེ་མངོན་དུ་བྱས་ནས་དེའི་འོག་
218



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཏུ་འགོག་པ་ལའོ། །དེ་ནས་མཉམ་པར་མ་བཞག་པ་ལའོ། །དེའི་འོག་
ཏུ་འགོག་པ་གཅིག་པུ་བོར་ལ་འདུ་ཤེས་མེད་འདུ་ཤེས་མེད་མིན་སྐྱེ་
མཆེད་ལའོ། །དེ་ནས་མཉམ་པར་མ་བཞག་པ་ལའོ། །དེ་ནས་གཉིས་
པོར་ལ་ཅི་ཡང་མེད་པའི་སྐྱེ་མཆེད་ལའོ། །དེ་ནས་མཉམ་པར་མ་
བཞག་པ་ལའོ། །དེ་བཞིན་དུ་བརྒྱད་ཀྱི་བར་དུ་བོར་ནས་བསམ་
གཏན་དང་པོ་ལའོ། །དེ་ནས་མཉམ་པར་མ་བཞག་པ་ལའོ། །དེ་ལྟར་
གཅིག་ལ་སོགས་པ་བོར་ནས་འགོག་པའི་སྙོམས་པར་འཇུག་པ་ལ་་་
ཐུག་པའི་བར་དུ་མི་འདྲ་བའི་སྒོ་ནས་འགྲོ་བས་ན་མི་འདྲ་བར་འགྲོ་
བ་ཐོད་རྒལ་གྱི་སྙོམས་པར་འཇུག་པ་ལ་དབང་བ་ཉིད་ཀྱི་མཚན་་་་་
ཉིད་མངོན་སུམ་དུ་བྱེད་པས་ན་སྒོམ་པའི་ལམ་ཡིན་ནོ། །དེ་ལྟར་
སྒོམ་པའི་ལམ་བརྗོད་ནས་དེ་ལ་སྤང་བའི་ཕྱིར་མི་མཐུན་པའི་ཕྱོགས་
རྣམ་པ་བཞི་བརྗོད་དགོས་པས། རེ་ཞིག་གཟུང་བའི་རྣམ་པར་རྟོག་
པ་དང་པོ། མདོར་བསྡུས་རྒྱས་དང་སངས་རྒྱས་ཀྱིས། །བསྟང་
བས་ཡོངས་སུ་མ་བཟུང་དང༌། །དུས་གསུམ་ཡོན་ཏན་མེད་
པ་དང༌། །ལེགས་པའི་ལམ་ནི་རྣམ་གསུམ་ལ། །གཟུང་བའི་
རྣམ་རྟོག་འདི་གཅིག་སྟེ། །སྦྱོར་བའི་རྣམ་པའི་སྤྱོད་ཡུལ་
ཅན༑ །ཅེས་བྱ་བ་གསུངས་ཏེ། ཚིག་མདོར་བསྡུས་པ་ལ་དགའ་བའི་
སེམས་ཅན་རྗེས་སུ་འཛིན་པས་ཆོས་མདོར་བསྡུས་པ་མི་ཤེས་པའི་་་
རྣམ་པར་རྟོག་པ་དང་། རྣམ་པར་སྤྲོས་ཏེ་རྒྱས་པར 
བསྟན་པ་ལ་
དགའ་བའི་སེམས་ཅན་རྗེས་སུ་འཛིན་པས་ཆོས་རྒྱས་པ་མི་ཤེས་པའི་
219



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམ་པར་རྟོག་པ་དང་། ཇི་སྐད་བཤད་པ་བཞིན་སྦྱིན་པ་ལ་སོགས་
པའི་དོན་ལ་ནན་ཏན་མི་བྱེད་པས་སངས་རྒྱས་ཀྱིས་བསྟང་བས་སམ་
མགོན་དང་བཅས་པ་སྟེ། དེས་ཡོངས་སུ་མ་བཟུང་བའི་རྣམ་པར་
རྟོག་པ་དང་། ཉོན་མོངས་པ་ཀུན་ཏུ་བྱུང་བ་རྣམ་པ་རང་གི་ངང་
གིས་འགགས་པ་ཉིད་ཀྱིས་སྦྱོར་བའི་ལམ་གྱི་ཡོན་ཏན་མེད་པའི་རྣམ་
པར་རྟོག་པ་དང་། ཉོན་མོངས་པ་རྣམ་པ་ཡང་དག་པར་སྐྱེ་བའི་རྒྱུ་
དང་མི་ལྡན་པས་མཐོང་བའི་ལམ་གྱི་ཡོན་ཏན་མེད་པའི་རྣམ་པར་
རྟོག་པ་དང་། མ་འོངས་པ་ན་སྐྱེ་བའི་ཉོན་མོངས་རྣམས་རང་གི་ངོ་
བོ་མེད་པ་ཉིད་ཀྱིས་སྒོམ་པའི་ལམ་གྱི་ཡོན་ཏན་མེད་པའི་རྣམ་པར་་
རྟོག་པ་དང༌། ཉོན་མོངས་པ་རྣམས་ཡང་དག་པར་ན་ཡོད་པ་མ་
ཡིན་པས། དེ་མེད་པ་ན་ལམ་གསུམ་ལ་འཇུག་པ་དུས་གསུམ་གྱི་ཡོན་
ཏན་དུ་ཇི་ལྟར་འགྱུར་ཞེས་རྟོག་པའོ། །བདག་ལྟ་སོགས་ཕྱིན་ཅི་ལོག་
ཞི་བ་ཉིད་ལ་སོགས་པས་མྱ་ངན་ལས་འདས་པར་སྦྱོར་བའི་ལམ་མི་་
ཤེས་པའི་རྣམ་པར་རྟོག་པ་དང་། སྟོང་པ་ཉིད་མངོན་པར་བསྒྲུབ་པ་
ཉིད་ཀྱིས་བདག་མེད་པའི་ཡེ་ཤེས་ཐོབ་པ་མཐོང་བའི་ལམ་མི་ཤེས་་
པའི་རྣམ་པར་རྟོག་པ་དང་། སྒོམ་པའི་ལམ་མི་ཤེས་པའི་རྣམ་པར་
རྟོག་པ་རང་བཞིན་མེད་པར་སྒོམ་པར་བྱེད་པ་ཉིད་ཀྱིས་སྒོམ་པའི་་
ལམ་ལ་བླང་དོར་ཏུ་འཛིན་པ་གཟུང་བའི་རྣམ་པར་རྟོག་པ་དང་པོ་་
གནས་སྐབས་འདིར་སྤང་བར་བྱ་བ་ཉིད་ཀྱིས་སྒོམ་པའི་ལམ་གྱི་སྦྱོར་
བའི་གནས་སྐབས་ཀྱི་ཡུལ་ཅན་རྣམ་པ་དགུའོ། །དེ་ལྟར་དང་པོ་
220



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལབསྟན་ནས་གཟུང་བའི་རྣམ་པར་རྟོག་པ་གཉིས་པ། གཉིས་པ་
སེམས་དང་སེམས་བྱུང་རྣམས། །འཇུག་པའི་ཡུལ་ཅན་ཡིན་
བཞེད་དེ། །སེམས་མི་སྐྱེ་དང་བྱང་ཆུབ་ཀྱི། །སྙིང་པོ་ཡིད་ལ་
མི་བྱེད་དང་། །ཐེག་པ་དམན་པ་ཡིད་བྱེད་དང་། །རྫོགས་
པའི་བྱང་ཆུབ་ཡིད་མི་བྱེད། །སྒོམ་དང་སྒོམ་པ་མེད་པ་དང༌། །
དེ་དག་ལས་ནི་བཟློག་ཉིད་དང༌། །ཇི་བཞིན་དོན་མིན་རྣམ་
རྟོག་པ། །སྒོམ་པའི་ལམ་ལ་ཤེས་པར་བྱ། །ཞེས་བྱ་བ་གསུངས་
ཏེ། དགེ་བའི་བཤེས་གཉེན་ལ་སོགས་པ་དང་བྲལ་བས་ཡང་དག་
པའི་མན་ངག་སྟོན་པ་དང་དད་པ་ལ་སོགས་པ་མེད་པའི་ཕྱིར་བྱང་།
ཆུབ་ཀྱི་སེམས་མི་སྐྱེ་བའི་རྣམ་པར་རྟོག་པ་དང་། སངས་རྒྱས་ལ་
དམིགས་པའི་བསོད་ནམས་ཁྱད་པར་དུ་འཕགས་པ་འཁོར་གསུམ་་་
ཡོངས་སུ་དག་པ་ཉིད་མེད་པས་བྱང་ཆུབ་ཀྱི་སྙིང་པོ་ཡིད་ལ་མི་བྱེད་
པའི་རྣམ་པར་རྟོག་པ་དང༌། ཉན་ཐོས་ཀྱི་རིགས་ཅན་ཡིན་པ་ཉིད་
ཀྱི་ཕྱིར་དེའི་ཐེག་པ་ཡིད་ལ་བྱེད་པའི་རྣམ་པར་རྟོག་པ་དང༌། རང་
སངས་རྒྱས་ཀྱི་རིགས་ཅན་ཡིན་པ་ཉིད་ཀྱི་ཕྱིར་དེའི་ཐེག་པ་མངོན་་་
དུ་བྱེད་པའི་རྣམ་པར་རྟོག་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་
བསྒྲུབས་ཏེ་ཉམས་སུ་ལེན་པ་མེད་པས་ཡང་དག་པར་རྫོགས་པའི་་་་
བྱང་ཆུབ་ཡིད་ལ་མི་བྱེད་པའི་རྣམ་པར་རྟོག་པ་དང་། གཟུགས་
སོགས་ལ་དམིགས་པ་དང་བཅས་པ་ཉིད་ཀྱིས་བསྒོམ་པའི་རྣམ་པར་་
རྟོག་པ་དང་། དེ་ལ་དམིགས་པ་མེད་པ་ཉིད་ཀྱིས་སྒོམ་པ་མེད་པའི་
221



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམ་པར་རྟོག་པ་དང་། དམིགས་པ་ཡང་མེད་མི་དམིགས་པ་ཡང་
མེད་པས་སྒོམ་པ་ཡང་མེད་སྒོམ་པ་མེད་པ་ཡང་མ་ཡིན་པའི་རྣམ་་་་
པར་རྟོག་པ་དང་། མི་རྟག་པ་སོགས་ལ་ཕྱིན་ཅི་ལོག་ཏུ་མངོན་པར་
ཞེན་པས་དོན་ཇི་ལྟ་བ་བཞིན་མ་ཡིན་པའི་རྣམ་པར་རྟོག་པ་ཉིད་ལ་
གཟུང་བའི་རྣམ་པར་རྟོག་པ་གཉིས་པ་གནས་སྐབས་དེ་ན་སྤང་བར་
བྱ་བ་ཉིད་ཀྱིས་སྒོམ་པའི་ལམ་གྱི་སེམས་དང་སེམས་ལས་བྱུང་བ་་་་་
འཇུག་པའི་གནས་སྐབས་ཀྱི་ཡུལ་ཅན་རྣམ་པ་དགུའོ། །དེ་ལྟར་
གཉིས་པ་བསྟན་ནས་འཛིན་པའི་རྣམ་པར་རྟོག་པ་དང་པོ། སེམས་
ཅན་བཏགས་པའི་སྤྱོད་ཡུལ་དང་། །ཆོས་བཏགས་པ་དང་
སྟོང་མིན་ཉིད། །ཆགས་དང་རབ་འབྱེད་བདག་ཉིད་དང་། །
དངོས་པོར་བྱེད་དང་ཐེག་གསུམ་དང་། །ཡོན་ནི་དག་པ་མ་
ཡིན་དང་། །སྤྱོད་པ་རྣམ་པར་འཁྲུགས་པ་ལ། །འཛིན་པར་
བྱེད་པ་དང་པོར་དེ། །ཤེས་པར་བྱ་བ་བསྒྲུགས་པ་ཡིན། །ཅེས་
བྱ་བ་གསུངས་ཏེ། རྫས་སུ་ཡོད་པར་མི་སྐྱེ་བས་སེམས་ཅན་ཞེས་ཐ་
སྙད་དུ་བཏགས་པའི་རྣམ་པར་རྟོག་པ་དང་། ཕྱིའི་དོན་མེད་པར་།
གཟུགས་སོགས་སྣང་བ་ཙམ་དུ་ཟད་པའི་ཕྱིར་ཆོས་སུ་བཏགས་པའི་་
རྣམ་པར་རྟོག་པ་དང་། ཐམས་ཅད་དུ་འགྲོ་བའི་ཕྱིར་རྣམ་པ་ཐམས་
ཅད་མཁྱེན་པ་ཉིད་ལ་སོགས་པའི་ཆོས་སེམས་བསྐྱེད་པ་ལ་སོགས་པ་
སྟོང་པ་མ་ཡིན་པ་ཉིད་ཀྱི་རྣམ་པར་རྟོག་པ་དང་། རྣམ་པ་ཐམས་
ཅད་དུ་གཟུང་བ་ལ་སོགས་པའི་མངོན་པར་ཞེན་པ་མ་སྤངས་པས་་
222



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཆོས་ལ་ཆགས་པའི་རྣམ་པར་རྟོག་པ་དང་། གཟུགས་སོགས་ངོ་བོ་
ཉིད་མེད་པར་རྟོགས་པས་ཆོས་རབ་ཏུ་འབྱེད་པའི་རྣམ་པར་རྟོག་པ་
དང་། ཆེད་དུ་བྱ་བ་གསུམ་ལ་དམིགས་པར་མི་བྱེད་པས་དངོས་
པོའི་ཆོས་ཀྱི་ཆེད་དུ་བྱ་བ་བྱེད་པ་སྟེ་ཕྱི་དང་ནང་གི་བདག་གི་
བདག་ཉིད་ཀྱི་དོན་སྟོན་པ་ལ་དམིགས་པའི་རྣམ་པར་རྟོག་པ་དང་།
གཟུགས་ལ་སོགས་པ་ལ་མི་དམིགས་པའི་ཕྱིར་ཐེག་པ་གསུམ་གྱིས་
ངེས་པར་འབྱུང་བའི་རྣམ་པར་རྟོག་པ་དང་། འཕགས་པའི་ལམ་ལ་
ཡང་དག་པར་རབ་ཏུ་མ་ཞུགས་པ་ཉིད་ཀྱིས་ཡོན་མ་དག་པའི་རྣམ་་
པར་རྟོག་པ་དང་། སྦྱིན་པ་ལ་སོགས་པར་དམིགས་པ་དང་བཅས་
ཏེ་བསྒྲུབས་པས་སྤྱོད་པ་རྣམ་པར་འཁྲུགས་པའི་རྣམ་པར་རྟོག་པ་ལ་
སྔ་མ་བཞིན་དུ་ཕྱིན་ཅི་ལོག་ཏུ་མངོན་པར་ཞེན་པས་དོན་ཇི་ལྟ་བ་་་
བཞིན་མ་ཡིན་པ་ཉིད་ཀྱིས་ན་གནས་སྐབས་འདིར་སྤང་བར་བྱ་བ་་་
ཉིད་ཡིན་པའི་ཕྱིར་འཛིན་པའི་རྣམ་པར་རྟོག་པ་སྒོམ་པའི་ལམ་གྱི་་་
སྦྱོར་བའི་གནས་སྐབས་ཀྱི་ཡུལ་ཅན་རྣམ་པ་དགུའོ།། །།
བམ་པོ་ལྔ་པ། དེ་ལྟར་དང་པོ་བསྟན་ནས་འཛིན་པའི་རྣམ་པར་
རྟོག་པ་གཉིས་པ། སེམས་ཅན་བཏགས་དང་དེ་རྒྱུ་ཡི། །ཡུལ་
ཅན་དེ་ཡིས་རྣམ་འཇོམས་པས། །སྒོམ་པའི་ལམ་དང་འབྲེལ་
བ་ཡི། །མི་མཐུན་ཕྱོགས་གཞན་རྣམ་པ་དགུ། །ཞེས་བྱ་བ་
གསུངས་ཏེ། མི་མཐུན་པའི་ཕྱོགས་འཛིན་པའི་རྣམ་པར་རྟོག་པ་
གཉིས་པ་གཟུགས་སོགས་ལ་སེམས་ཅན་དུ་བཏགས་པ་དང་། དེར་པ
223



.
དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམ་པར་བཞག་པའི་རྒྱུ་ཕྱིའི་དོན་མེད་པ་སྣང་བ་ཙམ་གྱི་ཡུལ་ཅན་་
སྒོམ་པའི་ལམ་གྱིས་ཡང་དག་པར་སྤང་བར་བྱ་བ་ཡིན་པའི་ཕྱིར་དེ་་
དང་འབྲེལ་བ་རྣམ་པ་དགུའོ། །ཇི་ལྟར་རྣམ་པ་དགུ་ཡིན་ཞེ་ན། བར་
སྐབས་ཀྱི་ཚིགས་སུ་བཅད་པ་རྣམ་པ་གཉིས་ཀྱིས་གསུངས་པ།
བདག་ཉིད་ཇི་བཞིན་ཀུན་མཁྱེན་ནི། །གསུམ་གྱི་སྒྲིབ་པ་རྣམ་
གསུམ་དང་། །ཞི་ལམ་དེ་བཞིན་ཉིད་སོགས་དང་། །མཚུངས་
པར་ལྡན་དང་མི་ལྡན་དང་། མི་མཉམ་སྡུག་བསྔལ་ལ་
སོགས་དང༌། །ཉོན་མོངས་རྣམས་ཀྱི་རང་བཞིན་དང་། །
གཉིས་སུ་མེད་ལ་ཀུན་རྨོངས་ལ། །རྣམ་པར་རྟོག་པ་ཐ་མར་
བཞེད༑ །ཅེས་བྱ་བ་ཡིན་ཏེ། ཕྱི་དང་ནང་གི་གངོས་པོ་རྣམས་ཀྱི་།
ན རྣམ་པ་ཐམས་ཅད་ཡོངས་སུ་མ་ཤེས་པས་རྣམ་པ་ཐམས་ཅད་མཁྱེན་
པ་ཉིད་ཀྱི་སྒྲིབ་པ་སྟེ་མི་མཐུན་པའི་ཕྱོགས་དེ་ལ་ཀུན་ཏུ་རྨོངས་པའི་
རྣམ་པར་རྟོག་པ་དང་། རྣམ་པ་ཐམས་ཅད་མཁྱེན་པ་ལ་སོགས་པའི་
ལམ་ཐམས་ཅད་ཡོངས་སུ་མ་ཤེས་པས་ལམ་ཤེས་པ་ཉིད་ཀྱི་སྒྲིབ་པ་་པ
ལ་ཀུན་ཏུ་རྨོངས་པའི་རྣམ་པར་རྟོག་པ་དང་། ཕུང་པོ་ལ་སོགས་པ་
གཞི་ཐམས་ཅད་ཡོངས་སུ་མ་ཤེས་པས་ཐམས་ཅད་ཤེས་པ་ཉིད་ཀྱི་
སྒྲིབ་པ་ལ་ཀུན་ཏུ་རྨོངས་པའི་རྣམ་པར་རྟོག་པ་དང་། ཤེས་རབ་ཀྱི་
ཕ་རོལ་ཏུ་ཕྱིན་པ་ཡོངས་སུ་མ་ཤེས་པས་ཉན་ཐོས་ལ་སོགས་པ་་་་་
ཐམས་ཅད་ཀྱི་ཞི་བའི་ལམ་ལ་ཀུན་ཏུ་རྨོངས་པའི་རྣམ་པར་རྟོག་པ་་
དང་༑ གཟུགས་ལ་སོགས་པའི་ཤེས་བྱ་དང་དེ་བཞིན་ཉིད་དག་ལ
པ
224



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཡོངས་སུ་མ་ཤེས་ཏེ་དེ་ལ་མངོན་པར་ཞེན་པས་དེ་བཞིན་ཉིད་ལ་་་་
སོགས་པ་དང་མཚུངས་པར་ལྡན་པ་དང་མི་ལྡན་པ་ལ་ཀུན་ཏུ
རྨོངས་པའི་རྣམ་པར་རྟོག་པ་དང་།བདུད་དང་ཕྱིར་རྒོལ་བ་ལ་
སོགས་པའི་རང་གི་ངོ་བོ་དངོས་པོ་མེད་པར་ཡོངས་སུ་མ་ཤེས་པས་་
མི་མཐུན་པ་ཐུན་མོང་མ་ཡིན་པ་ཉིད་ལ་ཀུན་ཏུ་རྨོངས་པའི་རྣམ་་་་
པར་རྟོག་པ་དང་། དོན་ལ་སྒྲ་ཇི་བཞིན་དུ་ཡོད་པར་འཛིན་པ་ཉིད་
ཀྱིས་སྡུག་བསྔལ་ལ་སོགས་པའི་བདེན་པ་ལ་ཀུན་ཏུ་རྨོངས་པའི་རྣམ་
པར་རྟོག་པ་དང་། འདོད་ཆགས་ལ་སོགས་པའི་ངོ་བོ་ཉིད་མི་བདེན་
པའི་ཕྱིན་ཅི་ལོག་གིས་ཀུན་ནས་བསླང་བར་ཡོངས་སུ་མ་ཤེས་པས་་་
ཉོན་མོངས་པའི་རང་བཞིན་ལ་ཀུན་ཏུ་རྨོངས་པའི་རྣམ་པར་རྟོག་པ་
དང་༑ གཟུང་བ་དང་འཛིན་པའི་མཚན་ཉིད་གཉིས་སུ་མེད་པར་
ཡོངས་སུ་མ་ཤེས་པས་གཉིས་སུ་མེད་པ་ལ་ཀུན་ཏུ་རྨོངས་པའི་རྣམ་་
པར་རྟོག་པ་རྣམས་ལ་སྔ་མ་བཞིན་དུ་འཛིན་པའི་རྣམ་པར་རྟོག་པ་་
ཐ་མ་སྒོམ་པའི་ལམ་གྱི་སེམས་དང་སེམས་ལས་བྱུང་བ་འཇུག་པའི་་་
གནས་སྐབས་ཀྱི་ཡུལ་ཅན་རྣམ་པ་དགུར་བཞེད་པ་ཡིན་ནོ། །རྣམ་
པར་རྟོག་པ་འདི་དག་སྤང་བ་བྱ་བ་ཉིད་ཡིན་པར་མདོ་ལས་དེ་དང་
དེའི་གཉེན་པོའི་ཕྱོགས་བསྟན་པས་ལྡོག་པའི་སྒོ་ནས་གསུངས་པ་་་་
ཡིན་ནོ། །སྒོམ་པའི་ལམ་གྱི་མི་མཐུན་ཕྱོགས་རྣམ་པ་བཞི་པོ་དེ་དག་
སྤང་བ་ཉིད་དུ་གཉེན་པོ་རྣམ་པ་བཞི་ཡང་དེའི་དབྱེ་བས་ཐ་དད་དོ་
ཞེས་བྱ་བར་ཁོང་དུ་ཆུད་པར་བྱའོ། །སྔ་མ་སྟེ་མཐོང་བའི་ལམ་
225



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།པ
7
སམས་བཞིན་དུ་རྣམ་པར་རྟོག་པ་བརྒྱ་རྩ་བརྒྱད་སྤངས་པ་དང་དུས་མཉམ་
པ་ཁོ་ནར་དེ་དག་གིས་བསྡུས་པ་ཉོན་མོངས་པ་བརྒྱ་རྩ་བརྒྱད་
སྤངས་པས་ཡོན་ཏན་ཕུན་སུམ་ཚོགས་པ་ཐམས་ཅད་བྱང་ཆུབ་
སེམས་དཔའ་སྒོམ་པའི་ལམ་ལ་གནས་པ་ལ་བརྟེན་ཏོ་ཞེས་བྱ་བ
བར་སྐབས་ཀྱི་ཚིགས་སུ་བཅད་པ་དག་གིས་གསུངས་པ།
ནད་འདི་རྣམས་ཟད་ནས་ནི། །ཡུན་རིང་ལོན་ནས་དབུགས་
ཕྱིན་ལྟར། །རྣམ་པ་ཀུན་ཏུ་འགྲོ་བ་ཡི། །བདེ་སྒྲུབ་ཡོན་ཏན་
ཕུན་ཚོགས་ཀུན། །རྒྱ་མཚོ་ཆེ་ལ་ཆུ་བོ་བཞིན། །འབྲས་བུ་
མཆོག་གིས་སྤ་བ་ཡི། །སེམས་དཔའ་ཆེན་པོ་དེ་ལ་ནི། །རྣམ་
པ་ཀུན་ཏུ་རྟེན་པར་བྱེད། །ཅེས་བྱ་བ་ཡིན་ཏེ། སྒོམ་པའི་ལམ་ལ་
ཏ
གོམས་པས་རྣམ་པར་རྟོག་པའི་རིགས་བཞི་པོ་འཚེ་བར་བྱེད་པ་ཉིད་
ཀྱིས་ཡམས་ཀྱི་ནད་དུ་གྱུར་པ་འདི་རྣམས་ཟད་ནས་གེགས་བྱེད་པ་་་
མེད་པས་དགའ་བས་དབུགས་ཕྱིན་པ་ཐོབ་པ་བཞིན་དུ། སྙིང་རྗེས་
གཞན་གྱི་དབང་དུ་གྱུར་པས་རྣམ་པ་ཐམས་ཅད་དུ་འགྲོ་བའི་བདེ་་་
བ་བསྐྱེད་པར་མཁས་པའི་ཡོན་ཏན་ཕུན་སུམ་ཚོགས་པ་ཐེག་པ་་་་་
གསུམ་གྱིས་བསྡུས་པ་ཐམས་ཅད་རྒྱ་མཚོ་ཆེན་པོ་ལ་ཆུ་བོ་དག
བཞིན་དུ། བྱང་ཆུབ་སེམས་དཔའ་སྒོམ་པའི་ལམ་ལ་གནས་པ་
འབྲས་བུ་རབ་ཀྱི་མཐར་ཕྱིན་པ་ཐོབ་པ་དེ་དག་གིས་མཛེས་པར་་
གྱུར་པ་ལ་རྣམ་པ་ཐམས་ཅད་མངོན་དུ་འོང་བའི་རྣམ་པས་རྟེན་་་་་
བ
པར་བྱེད་དོ། །སྒོམ་པའི་ལམ་གྱི་རྗེས་ལ་བར་ཆད་མེད་པའི་ལམ་ལ
226



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཡིན་པས། བར་ཆད་མེད་པའི་ཏིང་ངེ་འཛིན། །སྟོང་གསུམ་སྐྱེ་བོ་
ཉན་ཐོས་དང་། །བསེ་རུའི་རྟོགས་པ་ཕུན་ཚོགས་དང༌། །བྱང་
ཆུབ་སེམས་དཔའི་སྐྱོན་མེད་ལ། །བཀོད་པའི་དགེ་བ་དཔེར་
མཛད་ནས། །བསོད་ནམས་མང་པོ་ཉིད་ཀྱིས་ནི། །སངས་
རྒྱས་ཉིད་ཀྱི་བར་མེད་དེ། །བར་ཆད་མེད་པའི་ཏིང་ངེ་
འཛིན༑ །དེ་ནི་རྣམ་པ་ཀུན་མཁྱེན་ཉིད། །ཅེས་བྱ་བ་གསུངས་ཏེ།
འགའ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་་
ཀྱི་སེམས་ཅན་རྣམས་ཉན་ཐོས་དང་རང་སངས་རྒྱས་དང་བྱང་ཆུབ་་
སེམས་དཔའ་སྐྱོན་མེད་པ་སྟེ་མ ཐོང་བའི་ལམ་ལ་བཀོད་ནས།
བསོད་ནམས་བསྐྱེད་པ་གང་ཡིན་པ་དེ་དཔེར་མཛད་ནས་དེ་བས་་་་
ཁྱད་པར་དུ་འཕགས་པར་བསོད་ནམས་མང་བ་ཉིད་ཀྱིས་རྣམ་པ་་་་
ཐམས་ཅད་མཁྱེན་པ་ཉིད་གང་ཡིན་པ་དེ་སངས་རྒྱས་ཉིད་ཡིན་པས་
སངས་རྒྱས་ཉིད་འཐོབ་པའི་བར་ཆད་མེད་པའི་ཏིང་ངེ་འཛིན་གང་་
ཡིན་པ་དེ་ནི་འདིར་བར་ཆད་མེད་པའི་ཏིང་ངེ་འཛིན་ཅེས་བྱའོ། །
དེའི་དམིགས་པ་ལ་སོགས་པ་ཇི་ལྟ་བུ་ཞིག་ཡིན་ཅེ་ན། བར་སྐབས་
ཀྱི་ཚིགས་སུ་བཅད་པས་དམིགས་པ་ལ་སོགས་པ་གསུངས་པ། འདི་
ཡི་དམིགས་པ་དངོས་མེད་དེ། །བདག་པོ་དྲན་པ་ཡིན་པར་
བཞེད༑ །རྣམ་པ་བཞི་ཉིད་འདི་ལ་ནི། །རབ་ཏུ་སྨྲ་རྣམས་
བརྒྱུད་མར་རྒོལ། །ཅེས་བྱ་བ་ཡིན་ཏེ། བར་ཆད་མེད་པའི་ཏིང་ངེ་
འཛིན་འདིའི་དམིགས་པའི་རྐྱེན་ནི་ཆོས་ཐམས་ཅད་དངོས་པོ་མེད་་་མས
227



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་རང་བཞིན་གྱིས་འོད་གསལ་བར་དམིགས་པ་ཡིན་ནོ། །བདག་
པོའི་རྐྱེན་ནི་ས་རབ་ཏུ་དགའ་བ་ལ་བྱང་ཆུབ་ཀྱི་སེམས་དང་པོ་་་་་
བདེན་པ་གཉིས་དབྱེར་མེད་པའི་རང་བཞིན་གྱི་ཡེ་ཤེས་དེ་ཡང་དང་
ཡང་དུ་འདྲེས་པར་བྱས་པའི་མི་བརྗེད་པའི་དྲན་པ་ཡིན་ནོ། །རྣམ་
པ་ནི་རང་གི་ངོ་བོའི་རྣམ་པར་རྟོག་པ་དང་རྗེས་སུ་དྲན་པའི་རྣམ་་་
པར་རྟོག་པ་ལ་སོགས་པ་རང་བཞིན་གྱིས་ཞི་བ་ཉིད་ཡིན་ནོ།
གནས་འདི་ལ་ནི་གཏིང་དཔག་དཀའ་བའི་ཕྱིར་རབ་ཏུ་སྨྲ་བ་ཐབས་
ལ་མཁས་པ་མ་རྟོགས་པ་རྣམས་ཀྱི་ཀླན་ཀའི་རྒོལ་བ་བརྒྱུད་མར་་་་
འབྱུང་བས་ཐབས་ལ་མཁས་པས་དེ་དག་བསལ་བར་བྱ་སྟེ། འདིས་
ནི་འདིའི་ཟབ་པ་ཉིད་བསྙད་དོ་སྙམ་དུ་དགོངས་པ་ཡིན་ནོ། །བདེན་
པ་གཉིས་དབྱེར་མེད་པ་ཁོང་དུ་ཆུད་པའི་བློའི་ནོར་ཅན་རྣམས་ཀྱིས་
ལོག་པར་རྟོག་པ་ཇི་ལྟ་བུ་ཞིག་བསལ་བས་ཏིང་ངེ་འཛིན་དེ་བསྐྱེད་
པར་བྱ་ཞེ་ན། ཏིང་ངེ་འཛིན་གྱི་འོག་ཏུ་ལོག་པར་རྟོག་པ། དམིགས་
པ་འཐད་དད་དེ་ཡི་ནི། །ངོ་བོ་ཉིད་ངེས་གཟུང་བ་དང་། །
རྣམ་ཀུན་མཁྱེན་ཉིད་ཡེ་ཤེས་དང་། །དམ་པའི་དོན་དང་
ཀུན་རྫོབ་དང༌། །སྦྱོར་དང་དཀོན་མཆོག་གསུམ་པོ་དང་། །
ཐབས་བཅས་ཐུབ་པའི་རྟོགས་པ་དང༌། །ཕྱིན་ཅི་ལོག་ནི་
ལམ་བཅས་དང་། །གཉེན་པོ་མི་མཐུན་ཕྱོགས་དག་དང་། །
མཚན་ཉིད་དང་ནི་བསྒོམ་པ་ལ། །སྨྲ་བ་རྣམས་ཀྱི་ལོག་རྟོག་
པ༑ །རྣམ་པ་ཀུན་མཁྱེན་ཉིད་རྟེན་ཅན། །རྣམ་པ་བཅུ་དྲུག་
228



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
!དག་ཏུ་བཞེད། །ཅེས་བྱ་བ་གསུངས་ཏེ། གཟུགས་སོགས་འདུས་
བྱས་དང་ནམ་མཁའ་ལ་སོགས་པ་འདུས་མ་བྱས་ཀྱི་ཁམས་དག་་་་
དངོས་པོར་མེད་པ་ཉིད་ཀྱིས་དམིགས་པ་འཐད་པ་མ་ཡིན་པ་དང་།པ
རྣམ་པ་ཐམས་ཅད་དུ་གཟུགས་སོགས་རང་བཞིན་མེད་པའི་ཕྱིར་ཆ་
ཤས་ཅན་ལ་སོགས་པར་དམིགས་པའི་ངོ་བོ་ཉིད་ངེས་པར་གཟུང་བ་
མེད་པ་དང་། དངོས་པོ་དང་དངོས་པོ་མེད་པ་མི་དམིགས་པས་རྣམ་
པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་མེད་པ་དང་། དེ་བཞིན་
ཉིད་ཀྱི་ངོ་བོ་ཡིན་པ་ཉིད་ཀྱིས་ཀུན་རྫོབ་དང་དོན་དམ་པའི་བདེན་་
པ་གཉིས་མེད་པ་དང༌། སྦྱིན་པ་ལ་སོགས་པ་མི་དམིགས་པ་དེ་ལ་
སྦྱོར་བ་མེད་པ་དང་རྟོགས་པར་བྱ་བའམ་ཤེས་པར་བྱ་བ་མེད་པས་་
སངས་རྒྱས་དཀོན་མཆོག་མེད་པ་དང་། གཟུགས་དང་འདུ་བྱེད་ཀྱི་
ཕུང་པོ་དག་གམ་གཉིས་དང་གཉིས་མེད་པ་དག་མིང་དུ་བཏགས་པ་
ཙམ་དུ་ཟད་པས་ཆོས་དཀོན་མཆོག་མེད་པ་དང་། ཕྱིའི་དོན་གྱི་
གཟུགས་ལ་སོགས་པར་དམིགས་པ་བཀག་པས་དགེ་འདུན་དཀོན་་་
མཆོག་མེད་པ་དང་། སྦྱིན་པ་ལ་སོགས་པར་མི་དམིགས་པས་སེམས་
མ་ཞུམ་པ་ལ་སོགས་པའི་ཐབས་ལ་མཁས་པ་མེད་པ་དང་། དངོས་
པོ་དང་དངོས་པོ་མེད་པ་དང་གཉིས་ཀའི་ངོ་བོ་རྟོགས་པ་བཀག་་་་་
པས་དངོས་པོ་ལ་སོགས་པ་ཇི་ལྟ་བ་བཞིན་མཁྱེན་པའི་དེ་བཞིན་
གཤེགས་པའི་མངོན་པར་རྟོགས་པ་མེད་པ་དང༌། སྤྲོས་པ་རྣམ་པར་
བཞག་པའི་མི་རྟག་པ་ཉིད་ལ་སོགས་པ་ཕྱིན་ཅི་ལོག་ཏུ་བསྟན་པ་་་་ལ
229



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཉིད་ཀྱིས་རྟག་པ་ལ་སོགས་པར་ཕྱིན་ཅི་ལོག་པ་མེད་པ་དང༌། ལམ་
རྣམ་པར་བསྒོམ་པའི་འབྲས་བུ་མངོན་སུམ་དུ་མི་བྱེད་པས་ལམ་་་
བསྒོམ་པ་མེད་པ་དང་། དོར་བ་དང་བླང་བ་མེད་པས་མི་མཐུན་
པའི་ཕྱོགས་དང་གཉེན་པོ་དག་མེད་པ་དང༌། མཚན་གཞི་ཆོས་ཅན་
གཟུགས་ལ་སོགས་པ་མེད་པས་ཆོས་རྣམས་ཀྱི་རང་དང་སྤྱིའི་མཚན་
ཉིད་མེད་པ་དང་། བསྒོམ་བྱ་རང་དང་སྤྱིའི་མཚན་ཉིད་མི་འཐད་
པས་རྣམ་པ་ཐམས་ཅད་མཁྱེན་པ་ཐོབ་པའི་དོན་གྱི་སྒོམ་པ་ལ་་་་་་
དགོས་པ་མེད་དོ་ཞེས་སྐྱེ་བོ་བྱང་ཆུབ་སེམས་དཔའི་ཐབས་ལ་མཁས་
པ་མི་ཤེས་པའི་རབ་ཏུ་སྨྲ་བ་ཉིད་ཐམས་ཅད་ཀྱི་ལོག་པར་རྟོག་པ་་་་
ཕན་ཚུན་འགལ་བའི་དོན་བསྒྲུབས་པས་མི་འཐད་པ་ཉིད་ཀྱིས་ཐེ་་་
ཚོམ་གྱི་ངོ་བོ་ཇི་སྐད་བཤད་པའི་ཡུལ་ཅན་ཉིད་ཀྱིས་རྣམ་པ་ཐམས་་
ཅད་མཁྱེན་པ་ཉིད་ཀྱི་རྟེན་ཅན་ཡུལ་གྱི་དབྱེ་བས་མཐའ་ཡས་པ་
ཞིག་ཡོད་ན་ཡང་གདུལ་བྱའི་སྐྱེ་བོ་ཉེ་བ་ན་གནས་པའི་ལོག་པར་་་
རྟོག་པ་བཅུ་དྲུག་གོ། །དེ་བས་ན་ཀུན་རྫོབ་དང་དོན་དམ་པའི་སྒོ་
ཅན་གྱི་ཀླན་ཀ་ལ་གོ་རིམ་བཞིན་དུ་དོན་དམ་པ་དང་ཀུན་རྫོབ་ཀྱི་་་
སྒོ་ནས་ལན་གདབ་དགོས་པས། དེ་ལ་ཀུན་རྫོབ་ཏུ་གཟུགས་ལ་
སོགས་པ་ཡོད་པས་ན་དམིགས་པ་ཡིན་ལ། དེའི་ངོ་བོ་ཉིད་ངེས་པར་
བཟུང་བ་ནི་རྣམ་པ་ཐམས་ཅད་མཁྱེན་པའི་ཡེ་ཤེས་ཡིན་ནོ། །དཀོན་
མཆོག་གསུམ་ཞེས་བྱ་བ་ཡང་ཀུན་རྫོབ་ཏུ་ཡོད་པ་ཉིད་ཀྱིས་ལན་
བཏབ་པའོ། །ཀུན་རྫོབ་ཏུ་སྦྱིན་པ་ལ་སོགས་པ་མཐོང་ན་ཡང་དེ་ཁོ་པ
230



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ན་ཉིད་དུ་མ་མཐོང་བ་ནི་ཐབས་ལ་མཁས་པའོ་ཞེས་ཀུན་རྫོབ་དང་་
དོན་དམ་པ་དག་གིས་སོ། །དེ་བཞིན་དུ་ཀུན་རྫོབ་ཏུ་དངོས་པོ་ལ་
སོགས་པ་སྲིད་པས་དེ་བཞིན་གཤེགས་པའི་མངོན་པར་རྟོགས་པ་་་་
ཡོད་དོ། །ཡང་དག་པའི་ཀུན་རྫོབ་ནི་མི་རྟག་པ་ལ་སོགས་པའོ། །ལོག་
པའི་ཀུན་རྫོབ་ནི་རྟག་པ་ལ་སོགས་པ་ཡིན་པས་ཡང་དག་པ་དང་་་་
ལོག་པའི་ཀུན་རྫོབ་ཀྱིས་གྲུབ་པ་ཡིན་ནོ། །ལམ་རྣམ་པར་བསྒོམས་
ཀྱང་འབྲས་བུ་མངོན་དུ་མི་བྱེད་ཅེས་པ་ནི་ཀུན་རྫོབ་ཀྱིས་ཏེ། དེ་
བཞིན་དུ་ཀུན་རྫོབ་ཏུ་ཉོན་མོངས་པ་ལ་སོགས་པ་དང་ལམ་ཡོད་
པས་མི་མཐུན་པའི་ཕྱོགས་དང་གཉེན་པོ་ཡོད་དོ། །ཡང་གཟུགས་ལ་
སོགས་པ་ཡོད་པས་དེའི་མཚན་ཉིད་ཡོད་པ་དང་། གཟུགས་ལ་
སོགས་པའི་རྣམ་པ་ཐམས་ཅད་ལ་བསྒོམ་པ་ཡང་རྣམ་པ་ཐམས་ཅད་
མཁྱེན་པ་ཉིད་ཀྱི་རྒྱུ་ཡིན་པའི་ཕྱིར་ལེགས་པ་ཡིན་ནོ་ཞེས་ཅི་རིགས་་
པར་དེ་ལྟར་ཀུན་རྫོབ་དང་དོན་དམ་པའི་སྒོ་ནས་ལན་གདབ་པར་་་
བྱ་སྟེ། བྱང་ཆུབ་སེམས་དཔའ་དགེ་བ་འདོད་པ་རྣམས་ཀྱིས་
བདེན་པ་གཉིས་ཀ་ལ་བརྟེན་པའི་ཐབས་ལ་མཁས་པས་རྣམ་པ་སྟོང་
དུ་བསལ་བ་སྔོན་དུ་འགྲོ་བའི་ངེས་པ་རྣམ་པ་ཐམས་ཅད་དུ་ཡང
དག་པར་བསྐྱེད་ནས་བར་ཆད་མེད་པའི་ཏིང་ངེ་འཛིན་བསྐྱེད་པར་
བྱའོ༑ །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་
བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་སྐབས་ལྔ་
པའི་འགྲེལ་པའོ།། །།
231



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྩེ་མོའི་མངོན་པར་རྟོགས་པ་ཐོབ་པ་རྗེས་ལས་སྐྱེས་པའི་ཡེ་ཤེས་་་
ཀྱིས་སོ་སོ་བ་དང་། མཉམ་པར་བཞག་པའི་ཡེ་ཤེས་ཀྱིས་བསྡུས་པ་
ཉིད་དུ་རྟོགས་པའི་དོན་རྣམས་གོ་རིམ་བཞིན་དུ་ཡིད་ཀྱིས་བཀླགས་
ནས་བརྟན་པོར་བྱ་བའི་ཕྱིར་སེམས་ཕྱི་རོལ་ལས་ཡང་དག་པར་
བསྡུས་ཏེ་ནང་དུ་རྣམ་པར་སྒོམ་པར་བྱེད་པས་མཐར་གྱིས་པའི་་
མངོན་པར་རྟོགས་པ། སྦྱིན་པ་ཤེས་རབ་བར་དག་དང་།
སངས་རྒྱས་ལ་སོགས་དྲན་དང་ཆོས། །དངོས་མེད་ངོ་བོ་ཉིད་
ཀྱིས་ནི། །མཐར་གྱིས་པ་ཡི་བྱ་བར་བཞེད། །ཅེས་བྱ་བ་གསུངས་
ཏེ༑ །ཐབས་ཀྱི་ཕ་རོལ་ཏུ་ཕྱིན་པ་ལ་སོགས་པ་བཞི་ནི་ཤེས་རབ་ཀྱི་ཕ་
རོལ་ཏུ་ཕྱིན་པའི་ནང་དུ་འདུས་པའི་ཕྱིར། སྦྱིན་པའི་ཕ་རོལ་ཏུ་ཕྱིན་
པ་ལ་སོགས་པ་འཁོར་གསུམ་རྣམ་པར་དག་པས་རབ་ཏུ་ཕྱེ་བ་དྲུག་་
རྣམ་པ་ཐམས་ཅད་དུ་ཡོངས་སུ་རྫོགས་པས་ས་བཅུ་ཡང་དག་པར་་་
སྒྲུབ་པར་བྱེད་པ་དང་། དྲན་པ་ཉེ་བར་བཞག་པ་ལ་སོགས་པ་དང་།
བྱང་ཆུབ་ཀྱི་ཡན་ལག་གི་རྣམ་པ་དང་། འཕགས་པའི་ལམ་ཡན་ལག་
བརྒྱད་པ་སྟེ། དོན་དམ་པར་དྲན་པ་མེད་པའི་མཚན་ཉིད་ཀྱི་སངས་
རྒྱས་རྗེས་སུ་དྲན་པ་ནི་རྣམ་པ་གསུམ་པོ་འདི་དག་གིས་དྲན་པར་བྱ་
སྟེ་གོ་རིམ་བཞིན་དུ་ངེས་པར་འབྱེད་པའི་ཆ་དང་མཐུན་པ་དང་།
མཐོང་བ་དང་། སྒོམ་པའི་ལམ་རྗོད་པར་བྱེད་པ་དང་། ངེས་བར་
འབྱེད་པའི་ཆ་དང་མཐུན་པ་ལ་སོགས་པ་ནི་ལམ་གྱི་བདག་ཉིད་མ་་བ
ལ
232



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
དེཡིན་ནམ། སངས་རྒྱས་ནི་འབྲས་བུའི་བདག་ཉིད་ཡིན་ན་ཇི་ལྟར་
ལམ་དྲན་པས་དེ་རྗེས་སུ་དྲན་པར་འགྱུར་ཞེ་ན་འདི་ནི་ཉེས་པ་མེད་
དེ༑ འོག་ནས་ལམ་ཐམས་ཅད་ནི་ཆོས་ཀྱི་སྐུའི་ཕྲིན་ལས་སུ་འཆད་
པས་ལས་ཀྱི་བྱེད་པ་པོ་རྗེས་སུ་དྲན་པར་བྱ་བའི་ཕྱིར་དང་། སངས་
རྒྱས་དེ་དང་པོ་ལམ་ཇི་ལྟ་བུ་བརྙེས་པས་བྱང་ཆུབ་པར་གྱུར་པ་ལམ་
ད དང་བཅས་པར་དྲན་པ་ནི་གཅིག་ཏུ་དང་བར་འགྱུར་བའི་རྒྱུ་ཡིན་་་
པའི་ཕྱིར་རོ། །དེ་བཞིན་དུ་དགེ་བ་དང་མི་དགེ་བ་དང་ལུང་དུ་མ་
བསྟན་པའི་ཆོས་རྣམས་བླང་བྱ་དོར་བྱ་བཏང་སྙོམས་སུ་བྱ་བའི་ཚུལ་
གྱིས་རྗེས་སུ་དྲན་པ་དང༌། སྔ་མ་བཞིན་དུ་བྱང་ཆུབ་སེམས་དཔའ་
འཕགས་པ་ཕྱིར་མི་ལྡོག་པའི་དགེ་འདུན་རྣམས་སོ་སོའི་ཡོན་ཏན་གྱི་
སྒོ་ནས་རྗེས་སུ་དྲན་པ་དང་། དེ་བཞིན་དུ་ཚུལ་ཁྲིམས་ནི་འགྱོད་པ་
མེད་པས་རྒྱུད་བསིལ་བར་བྱེད་པའོ། །མཐོ་རིས་ཀྱི་ལམ་དུ་གྱུར་
པའོ༑ །ཇི་ལྟར་སྨོན་པའི་འབྲས་བུ་སྒྲུབ་པའོ། །འགྱོད་པ་མེད་པས་
ཏིང་ངེ་འཛིན་བསྐྱེད་པའོ། །ལྷ་དང་མིའི་ཡོན་ཡོངས་སུ་སྦྱོང་བའོ། །
ཞེས་བྱ་བ་ལ་སོགས་པས་རྗེས་སུ་དྲན་པ་དང་། གཏོང་བ་ལ་སྦྱིན་
པས་ནི་མཛའ་བཤེས་འཕེལ་བར་བྱེད་པའོ། །ཚེ་རབས་ཐམས་ཅད་
དུ་བདེ་བའི་རྒྱུར་གྱུར་པའོ། །ཕ་མ་དང་བླ་མ་མཆོད་པའི་ཡན་ལག་
ཏུ་གྱུར་པའོ། །ཞེས་པ་ལ་སོགས་པས་རྗེས་སུ་དྲན་པ་དང་། ལྷ་རྣམས་
ནི་ཡིད་དུ་འོང་བའི་ལས་ཁྱད་པར་ཅན་ལས་གྲུབ་སྟེ། བདག་གིས་
སེམས་ཅན་རྣམས་ཡིད་རབ་ཏུ་དང་བར་བྱས་ཏེ་ལྷར་སྐྱེ་བར་བྱ་ལ།
233



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རིམ་གྱིས་ཐེག་པ་གསུམ་གྱི་ཡོངས་སུ་མྱ་ངན་ལས་འདས་པའི་
དབྱིངས་སུ་དགོད་པར་བྱའོ་ཞེས་པའམ། ཡང་ན་རང་གི་ལྷག་པའི་
ལྷ་དེའི་ཡོན་ཏན་མདོ་ལས་ཇི་ལྟར་བསྟན་པ་རྣམས་ཀྱིས་ལྷ་རྗེས་སུ་་
དྲན་པ་དང་། གཟུགས་ལ་སོགས་པའི་ཆོས་ཐམས་ཅད་དངོས་པོ་
མེད་པའི་སྟེ་ཆོས་ཀྱི་དབྱིངས་ཀྱི་ངོ་བོ་ཉིད་དུ་ཁོང་དུ་ཆུད་པས་
རྟོགས་པ་གང་ཡིན་པ་དེ་ནི་འདིར་མཐར་གྱིས་པའི་བྱ་བར་བཞེད་་་
པ་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་
བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་་་་
སྐབས་དྲུག་པའི་འགྲེལ་པའོ།། །།
མཐར་གྱིས་པའི་མངོན་པར་རྟོགས་པ་རྣམ་པར་བསྒོམས་པ་ནི་་་་
ཤིན་ཏུ་གོམས་པར་བྱ་བའི་ཕྱིར་དེ་དག་ཉིད་སྐད་ཅིག་མ་གཅིག་་་་་
གིས་བསྒོམས་པས་སྐད་ཅིག་མ་གཅིག་པའི་མངོན་པར་རྫོགས་པ་་་་
བྱང་ཆུབ་པ་ཡིན་ཏེ། དེ་ཡང་མཚན་ཉིད་ཀྱི་རྣམ་པ་བཞི་ཡོད་པས།
དང་པོ་རྣམ་པར་སྨིན་པ་མ་ཡིན་པ་ཟག་པ་མེད་པའི་ཆོས་ཐམས་་་
ཅད་སྐད་ཅིག་མ་གཅིག་པའི་མཚན་ཉིད་ཀྱི་སྐད་ཅིག་མ་གཅིག་པའི་
མངོན་པར་རྫོགས་པ་བྱང་ཆུབ་པ།སྦྱིན་པ་ལ་སོགས་རེ་རེས་
ཀྱང་༑ །ཟག་མེད་ཆོས་ཀུན་བསྡུས་པའི་ཕྱིར། །ཐུབ་པའི་སྐད་
ཅིག་གཅིག་པ་ཡི། །རྟོགས་པ་འདི་ནི་ཤེས་བར་བྱ། །ཞེས་བྱ་བ་
གསུངས་ཏེ། ལུགས་ལས་ཆོས་ཀྱི་དབྱིངས་ཀྱི་རང་གི་ངོ་བོར། དངོས་མ
234



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
གཅིག་དངོས་པོ་ཀུན་ཀྱི་ངོ་བོ་ཉིད། །དངོས་ཀུན་དངོས་པོ་གཅིག་གི་
ངོ་བོ་ཉིད། །གང་གིས་དངོས་གཅིག་དེ་བཞིན་ཉིད་མཐོང་བ། །དེ་
ཡིས་དངོས་ཀུན་དེ་བཞིན་ཉིད་དུ་མཐོང་། །ཞེས་འབྱུང་བའི་ཕྱིར།
མང་པོས་གཅིག་བསྡུས་པ་འབའ་ཞིག་ཏུ་མ་ཟད་ཀྱི། འོན་ཀྱང་སྦྱིན་
པ་ལ་སོགས་པའི་ཡེ་ཤེས་དམིགས་པར་བྱ་བའི་སྐད་ཅིག་མ་གཅིག་་་
པོ་དངོས་པོ་སོ་སོར་ངེས་པར་འཛིན་པའི་ཕྱིན་ཅི་ལོག་དང་བྲལ་་་་་
བའི་ངོ་བོས། ཟག་པ་མེད་པའི་སྦྱིན་པ་ལ་སོགས་པ་ནས་དཔེ་བྱད་
བཟང་པོ་བརྒྱད་ཅུའི་བར་གྱི་མཚན་ཉིད་ཀྱི་ཆོས་རྣམས་བསྡུས་པའི་
ཕྱིར་ཐུབ་པ་བྱང་ཆུབ་སེམས་དཔའི་རྟོགས་པ་ནི་སྐད་ཅིག་མ་གཅིག་
པའི་མངོན་པར་རྫོགས་པར་བྱང་ཆུབ་པའོ། །ཞེས་བྱ་བར་ཤེས་པར་
བྱའོ༑ །ཡང་ཇི་ལྟར་ན་ཟག་པ་མེད་པའི་ཡེ་ཤེས་གཅིག་དམིགས་ན་
ཟག་པ་མེད་པ་ཐམས་ཅད་བསྡུས་པ་ཡིན་ཅེ་ན། འཇིག་རྟེན་པའི་
དཔེ་ཇི་ལྟར་སྐྱེས་བུས་ཟོ་ཆུན་རྒྱུད། །རྡོག་ཐབས་གཅིག་གིས་
བསྐྱོད་པ་ན། །ཐམས་ཅད་གཅིག་ཅར་འགུལ་བ་ལྟར། །སྐད་
ཅིག་གཅིག་ཤེས་དེ་བཞིན་ནོ། །ཞེས་བྱ་བ་གསུངས་ཏེ། དཔེར་ན་
སྐྱེས་བུས་རྡོག་ཐབས་གཅིག་གིས་བསྐྱོད་ན་བཟོ་བོ་མཁས་པས་སྔོན་
བཟོ་ལེགས་པར་བྱས་པའི་མཐུས་ཟོ་ཆུན་གྱི་རྒྱུད་ཐམས་ཅད་གཅིག་་
ཅར་དུས་གཅིག་ཏུ་འགུལ་བ་དེ་བཞིན་དུ་སྔོན་གྱི་སྨོན་ལམ་གྱི་་་་་
འཕེན་པ་དང་། ཆོས་ཀྱི་དབྱིངས་ཀྱི་མཐུས་སྐད་ཅིག་མ་གཅིག་ཁོ་ན་
ལ་ཟག་པ་མེད་པའི་ཡེ་ཤེས་གཅིག་དམིགས་ན་རིགས་མཐུན་པ་་་་་མོ
235



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཐམས་ཅད་མངོན་དུ་བྱེད་པ་ཡིན་ནོ། །དེ་ལྟར་དང་པོ་བསྟན་ནས་
གཉིས་པ་རྣམ་པར་སྨིན་པའི་ཆོས་ཉིད་ཀྱི་གནས་སྐབས་ཀྱི་ཟག་པ་་་
མེད་པར་ཆོས་ཐམས་ཅད་སྐད་ཅིག་མ་གཅིག་པའི་མཚན་ཉིད་ཀྱི་་་
སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ། གང་
ཚེ་ཆོས་དཀར་ཐམས་ཅད་ཀྱི། །རང་བཞིན་ཤེས་རབ་ཕ་རོལ་
ཕྱིན། །རྣམ་སྨིན་ཆོས་ཉིད་གནས་སྐབས་སྐྱེས། །དེ་ཚེ་སྐད་
ཅིག་གཅིག་ཡེ་ཤེས། །ཞེས་བྱ་བ་གསུངས་ཏེ། གང་གི་ཚེ་བྱང་ཆུབ་
སེམས་དཔས་གཉེན་པོ་བསྒོམས་པས་མི་མཐུན་པའི་ཕྱོགས་ཐམས་་་
ཅད་དང་བྲལ་བ་ན་རྣམ་པར་བྱང་བའི་ཕྱོགས་གནས་ཡོངས་སུ་
འགྱུར་ཏེ་རྣམ་པར་སྨིན་པའི་ཆོས་ཉིད་ཀྱི་གནས་སྐབས་དྲི་མ་ཐམས་
ཅད་དང་བྲལ་བ་སྟོན་ཀའི་ཟླ་བའི་འོད་བཞིན་དུ་དཀར་བའི་ངོ་བོ་་
ཉིད་སྐྱེས་པ་དེའི་ཚེ། སྐད་ཅིག་མ་གཅིག་ཁོ་ན་ལ་རྣམ་པར་སྨིན་
པའི་གནས་སྐབས་སུ་གྱུར་པའི་ཟག་པ་མེད་པ་རྣམས་རྟོགས་པའི་ཡེ་
ཤེས་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་སྐད་ཅིག་མ་གཅིག་པའི་
མངོན་པར་རྫོགས་པར་བྱང་ཆུབ་པ་ཡིན་ནོ། །དེ་ལྟར་གཉིས་པ་
བསྟན་ནས་གསུམ་པ་མཚན་ཉིད་མེད་པར་ཆོས་ཐམས་ཅད་སྐད
ཅིག་མ་གཅིག་པའི་མཚན་ཉིད་ཀྱི་སྐད་ཅིག་མ་གཅིག་པའི་མངོན་་་
པར་རྫོགས་པར་བྱང་ཆུབ་པ། སྦྱིན་པ་ལ་སོགས་སྤྱོད་པ་ཡིས། །
ཆོས་ཀུན་རྨི་ལམ་འདྲར་གནས་ནས། །ཆོས་རྣམས་མཚན་
ཉིད་མེད་པ་ཉིད། །སྐད་ཅིག་མ་ནི་གཅིག་གིས་རྟོགས། །ཞེས་མ
236



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བྱ་གསུངས་ཏེ། སྔོན་ཟག་པ་དང་བཅས་པ་དང་ཟག་པ་མེད་པའི་
ཆོས་ཐམས་ཅད་རྨི་ལམ་ལྟ་བུར་གོམས་པས་ཚོགས་གཉིས་ཉམས་སུ་་
མྱོང་བར་བྱས་ནས་རྟོགས་པའི་གནས་སྐབས་ན་ཉེ་བར་ལེན་པའི་་་
ཕུང་པོ་ལ་སོགས་པ་རྨི་ལམ་གྱི་ངོ་བོ་ཉིད་ཀྱི་ཚུལ་དུ་ཆོས་ཐམས་་་་་
ཅད་མཐོང་ལ། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་
བསྒྲུབས་པས་གནས་ཏེ། སྦྱིན་པ་ལ་སོགས་པའི་ངོ་བོ་ཉིད་ངེས་པར་
རྟོགས་པའི་རྣམ་པ་ཅན་སྐད་ཅིག་མ་གཅིག་ཁོ་ནས་ཆོས་ཐམས་ཅད་
व
ནི་མཚན་ཉིད་མེད་པའོ་ཞེས་ཀུན་ནས་ཉོན་མོངས་པ་དང་རྣམ་པར་
བྱང་བའི་ངོ་བོའི་ཆོས་རྣམས་ཀྱི་དོན་གྱི་མཚན་ཉིད་མེད་པ་ཉིད་དུ་་
ཤེས་པས་ན། སྐད་ཅིག་མ་གཅིག་པའི་མངོན་པར་རྫོགས་པར་བྱང་
ཆུབ་པ་ཡིན་ནོ། །དེ་ལྟར་གསུམ་པ་བསྟན་ནས་བཞི་པ་གཉིས་སུ་
མེད་པའི་མཚན་ཉིད་དུ་ཆོས་ཐམས་ཅད་སྐད་ཅིག་མ་གཅིག་པའི་་་
མཚན་ཉིད་ཀྱི་མངོན་པར་རྫོགས་པར་བྱང་ཆུབ་པ། རྨི་ལམ་དང་
ནི་དེ་མཐོང་ཉིད། །གཉིས་ཀྱི་ཚུལ་དུ་མི་མཐོང་ལྟར། །ཆོས་
རྣམས་གཉིས་སུ་མེད་པ་ཡི། །དེ་ཉིད་སྐད་ཅིག་གཅིག་གིས་
མཐོང་། །ཞེས་བྱ་བ་གསུངས་ཏེ། ཡུན་རིང་པོ་ཞིག་ནས་བར་ཆད་
མེད་པར་གཉིས་སུ་སྣང་བ་སྤོང་བ་ལ་གོམས་པ་ངང་དུ་གྱུར་པས་་་་
གཉིས་སུ་སྣང་བའི་བག་ཆགས་དྲུངས་ཕྱུང་བའི་བྱང་ཆུབ་སེམས་་་
དཔའ་གང་གི་ཚེ་གཟུང་བ་དང་འཛིན་པའི་ཚུལ་དུ། རྨི་ལམ་ལ་
གཟུང་བ་དང་རྨི་ལམ་མཐོང་བ་ལ་འཛིན་པར་མི་མཐོང་བ་དེའི་ཚེ་མ
237



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པཆོས་ཐམས་ཅད་ཀྱང་དེ་ལྟ་བུའི་ཆོས་ཉིད་ཡིན་ནོ་ཞེས་ཆོས་རྣམས་་
ཀྱི་དེ་ཁོ་ན་ཉིད་གཉིས་སུ་མེད་པ་སྐད་ཅིག་མ་གཅིག་ཁོ་ནས་རྟོགས་
པ་ན་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་
ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་
བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་སྐབས་་་་
བདུན་པའི་འགྲེལ་པའོ།། །།
སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་རྣམ་
པར་བསྒོམས་པའི་སྐད་ཅིག་མ་གཉིས་པ་ལ་ཆོས་ཀྱི་སྐུ་མངོན་པར་་་
རྫོགས་པར་བྱང་ཆུབ་པ་ཡིན་ཏེ། དེ་ཡང་ངོ་བོ་ཉིད་ཀྱི་སྐུ་ལ་སོགས་
པའི་དབྱེ་བས་རྣམ་པ་བཞི་ཡིན་པས། དང་པོ་ངོ་བོ་ཉིད་ཀྱི་སྐུ།
ཐུབ་པའི་ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང་དག །
ཐོབ་གྱུར་རྣམ་ཀུན་རྣམ་དག་པ། །དེ་དག་རང་བཞིན་མཚན་
ཉིད་ཅན། །ཅེས་བྱ་བ་གསུངས་ཏེ། ཐུབ་པ་སངས་རྒྱས་བཅོམ་ལྡན་
འདས་ཀྱི་ངོ་བོ་ཉིད་ཀྱང་ཡིན་ལ་སྐུ་ཡང་ཡིན་པའི་ངོ་བོ་ཉིད་ཀྱི་སྐུ་་
ནི༑ སངས་རྒྱས་ཀྱིས་ཀུན་ཏུ་བཟང་པོའི་དྲན་པ་ཉེ་བར་བཞག་པ་ལ་
སོགས་པ་ཡེ་ཤེས་ཀྱི་བདག་ཉིད། ཆོས་ཅན་ཁྱད་པར་ཅན་གྱི་ཆོས་
ཉིད་ཁྱད་པར་ཅན་གང་ཡིན་པ་འཇིག་རྟེན་ལས་འདས་པའི་ཆོས་ཀྱི་
དབྱིངས་ཀྱི་ངོ་བོ་ཉིད་ཀྱིས་ཟག་པ་མེད་པ། འདོད་ཆགས་ལ་སོགས་
པའི་དྲི་མ་རྣམས་གློ་བུར་བ་ཉིད་ཀྱིས་རྣམ་པ་ཐམས་ཅད་དུ་རྣམ་་་་
238



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ལཔར་དག་ཅིང་རང་བཞིན་གྱིས་དབེན་པའི་མཚན་ཉིད་དུ་གྱུར་པ།
དྲན་པ་ཉེ་བར་བཞག་པ་ལ་སོགས་པ་གང་དག་ཡིན་པ་དེ་དག་རང་
གི་ངོ་བོ་ཉིད་སྐྱེ་བ་མེད་པའི་ངོ་བོ་ཉིད་ནི་སྐུ་འདི་ཉིད་ཡིན་ཏེ། ཆོས་
རྣམས་ཀྱི་ཆོས་ཉིད་ཀྱིས་དེ་ལྟར་ཡིན་གྱི་སུས་ཀྱང་བྱས་པ་མེད་པས་་
བཅོས་མ་མ་ཡིན་པའི་དོན་གྱིས་འཇིག་རྟེན་ལས་འདས་པའི་ཐོས་པ་
དང་བསམ་པ་དང་སྒོམ་པའི་ལམ་གྱིས་འཐོབ་ཀྱི། གྲུབ་མཐའ་འོག་
མ་ལྟར་ལམ་གྱིས་བྱས་པ་ནི་མ་ཡིན་པས་རྣམ་པར་ཤེས་པ་སྒྱུ་མ་ལྟ་་་
བུས་ཆོས་ཐམས་ཅད་རྟོགས་པས་ཐོབ་པ་ཡིན་ནོ། །ཅི་སྐུ་གསུམ་ངོ་
བོ་ཉིད་ཀྱི་སྐུ་ལས་གཞན་ཡིན་ནམ་ཞེ་ན། སྐུ་ལྷག་མ་གསུམ་པོ་དོན་
དམ་པར་ཆོས་ཉིད་ཀྱི་ངོ་བོ་ལ་གཉིས་སུ་མེད་ཀྱང་ཡང་དག་པའི་་་
ཀུན་རྫོབ་ཏུ་སྣང་བ་ཇི་ལྟར་མོས་པས་རབ་ཏུ་ཕྱེ་བ་ནི་སངས་རྒྱས་་་
རྣམས་ལ་ཆོས་ཀྱི་སྐུ་དང༌། བྱང་ཆུབ་སེམས་དཔའ་རྣམས་ལ་ཡོངས་
སྤྱོད་རྫོགས་པའི་སྐུ་དང་། ཉན་ཐོས་ལ་སོགས་པའི་སྤྱོད་ཡུལ་དུ་སྤྲུལ་
པའི་སྐུར་རྣམ་པར་བཞག་པ་ཡིན་ནོ། །ཞེས་བསྟན་པའི་ཕྱིར་ལུགས་
ལས༑ གང་ཕྱིར་དབེན་པ་དབེན་གྱུར་ལས། །ཐ་མི་དད་པ་ཉིད་དུ་
འདོད༑ །ཅེས་འབྱུང་བའི་ཕྱིར་དེ་དང་རང་གི་ངོ་བོ་ཐ་མི་དད་ཀྱང་འ
མཐུའི་བྱེ་བྲག་གིས་ཐ་དད་པར་རྣམ་པར་བཞག་གོ། །དེ་ལྟར་སྐུ་
དང་པོ་བསྟན་ནས་གཉིས་པ་ཆོས་ཀྱི་སྐུ་སྤྲོས་པ་མེད་པའི་ཡེ་ཤེས་ཀྱི་
བདག་ཉིད་ཉོན་མོངས་པའམ་རྣམ་པར་རྟོག་པ་མེད་པས་ན་ཟག་པ་
མེད་པའི་དྲན་པ་ཉེ་བར་བཞག་པ་ལ་སོགས་པའི་ངོ་བོ་བྱང་ཆུབ་
239



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཕྱོགས་མཐུན་ཚད་མེད་དང་། །རྣམ་པར་ཐར་དད་མཐར་
གྱིས་ནི། །སྙོམས་འཇུག་དགུ་ཡི་བདག་ཉིད་དང༌། །ཟིལ་གྱིས་
གནོན་པའི་སྐྱེ་མཆེད་ནི། །རབ་ཏུ་དབྱེ་བས་རྣམ་བརྒྱད་
དང་༑ །ཉོན་མོངས་མེད་དང་སྨོན་མཁྱེན་དང་། །མངོན་ཤེས་
སོ་སོ་ཡང་དག་རིག །རྣམ་པ་ཐམས་ཅད་དག་བཞི་དང་། །
དབང་བཅུ་དང་ནི་སྟོབས་བཅུ་དང་། །མི་འཇིག་པ་ནི་བཞི་
དག་དང༌། །བསྲུང་བ་མེད་པ་རྣམ་གསུམ་དང༌། །དྲན་པ་
ཉེར་བཞག་རྣམ་གསུམ་དང༌། །བསྙེལ་བ་མི་མངའི་ཆོས་ཉིད་
དང་། །བག་ཆགས་ཡང་དག་བཅོམ་པ་དང་། །སྐྱེ་ལ་ཐུགས་
རྗེ་ཆེན་པོ་དང༌། །ཐུབ་པ་ཁོ་ནའི་མ་འདྲེས་ཆོས། །བཅོ་
བརྒྱད་བཤད་པ་གང་ཡིན་དང་། །རྣམ་པ་ཐམས་ཅད་མཁྱེན་
ཉིད་དང༌། །ཆོས་ཀྱི་སྐུ་ཞེས་བརྗོད་པ་ཡིན། །ཅེས་བྱ་བ་
གསུངས་ཏེ། དྲན་པ་ཉེ་བར་བཞག་པ་ལ་སོགས་པ་ནས། འཕགས་
པའི་ལམ་ཡན་ལག་བརྒྱད་པའི་བར་བྱང་ཆུབ་ཀྱི་ཕྱོགས་རྣམས་དང༌།
དེ་ཡང་དྲན་པ་ཉེ་བར་བཞག་པ་རྣམས་ཀྱིས་ནི་རིམ་པ་བཞིན་དུ་སྐུ་
རིང་བསྲེལ་དུ་བཤིགས་པ་ན་མི་དགྱེས་པ་མི་མངའ་བ་དང་། ཚོར་
བ་ཐམས་ཅད་གྱིས་མི་འཕྲོགས་པ་དང༌། ཐུགས་ཡུལ་རྣམས་ལ་མི་རྒྱུ་
བ་དང་། ཆོས་ཐམས་ཅད་མཉམ་པ་ཉིད་ཀྱི་ངོ་བོ་ལས་མི་འདའ་
བའི་ཕྲིན་ལས་རྣམས་མཛད་དོ། །ཡང་དག་པ་སྤོང་བ་རྣམས་ཀྱིས་ནི་
དགེ་བའི་ཆོས་རྣམས་ལས་མི་ཉམས་པ་དང་། དེའི་མི་མཐུན་པའི་
240



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཕྱོགས་དག་གིས་མ་གོས་པའི་ཕྲིན་ལས་མཛད་དོ། །རྫུ་འཕྲུལ་གྱི་རྐང་
པ་རྣམས་ཀྱིས་ནི་མུ་སྟེགས་ཀྱི་གཙོ་བོ་རྣམས་གདུལ་བ་ལ་སོགས་་་་་
པས་རྒོལ་བ་ཚར་བཅད་པ་དང་གཞན་འདུན་པར་མཛད་དོ། །
དབང་པོ་རྣམས་ཀྱིས་ནི་དགེ་བ་རྣམས་ལ་བཞེད་པ་བཞིན་སྦྱོར་ལ་་
ཐོགས་པ་མེད་པར་མཛད་དོ། །སྟོབས་རྣམས་ཀྱིས་ནི་དགེ་བ་ལ་སྦྱོར་
བ་དང་ནང་དུ་ཡང་དག་པར་འཇོག་པ་སོགས་ལ་བར་ཆད་ཀྱི་ཆོས་
གང་གིས་ཀྱང་བརྫི་མི་ནུས་པར་མཛད་དོ། །བྱང་ཆུབ་ཀྱི་ཡན་ལག་
རྣམས་ཀྱིས་ནི་གཞན་ལ་རག་མ་ལས་པར་རང་བྱུང་གི་ཡེ་ཤེས་་་་་་་
བརྙེས་པར་མཛད་དོ། །འཕགས་པའི་ལམ་གྱི་ཡན་ལག་རྣམས་ཀྱིས་
ནི་མ་འདྲེས་པའི་ལམ་ལ་བརྟེན་པས་སྒྱུ་རྩལ་ཤེས་ཀྱི་བུ་རིང་དུ་་་་་
འཕུར་ལ་སོགས་པའི་སློབ་མའི་རིམ་པས་བྱང་ཆུབ་པར་གྱུར་པ་མ་་་
ཡིན་གྱི། རང་གི་ལུགས་གྱི་ལམ་བཟང་པོ་ལ་བརྟེན་པའི་ཕྲིན་ལས་
མཛད་དོ། །སྔ་མ་བཞིན་དུ་བྱམས་པ་ལ་སོགས་པ་ཚད་མེད་པ་
ཚངས་པའི་གནས་པ་རྣམས་དང་། འདི་དག་གི་ལས་ཀྱང་མི་མཐུན་
པའི་ཕྱོགས་སྤོང་བ་དང་འགྲོ་བ་རྣམས་ཡོངས་སུ་སྨིན་པར་མཛད་པ་
ལ་མི་སྐྱོ་བའོ། །ནང་གཟུགས་ཅན་དང་གཟུགས་ཅན་མ་ཡིན་པར་
འདུ་ཤེས་པས་ཕྱི་རོལ་གྱི་གཟུགས་ཆུང་དུ་དང་རྒྱ་ཆེན་པོ་རྣམས་ལ་་
ལྟ་བ་ཞེས་བྱ་བ་གཉིས་དང་། སྡུག་པའི་རྣམ་པར་ཐར་པ་ལུས་ཀྱིས་
མངོན་སུམ་དུ་བྱས་ཏེ་རྫོགས་པར་བྱས་ནས་གནས་པ་ཞེས་བྱ་བ་་་་་
གཅིག་དང་། ནམ་མཁའ་མཁའ་དག་རྣམ་པར་ཤེས་པ་དང༌། ཅི་
241



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡང་མེད་པ་དང་། འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཅེས་
བྱ་བ་བཞིན་དང་། འདུ་ཤེས་དང་ཚོར་བ་འགོག་པ་ཞེས་བྱ་བ་
གཅིག་སྟེ། དེ་ལྟར་རྣམ་པར་ཐར་པ་བརྒྱད་དང༌། དང་པོ་གཉིས་
ཀྱིས་ནི་སྤྲུལ་པའི་ལས་མངོན་པར་གྲུབ་པ་བྱེད་ཅིང་། གསུམ་པས་ནི་
སྡུག་པར་སྤྲུལ་པས་ཀུན་ནས་ཉོན་མོངས་པར་མི་འགྱུར་བར་བྱེད་་་
དོ༑ །ལྷག་མ་རྣམས་ཀྱིས་ནི་ཞི་བའི་རྣམ་པར་ཐར་པ་རྣམས་ལ་མི་
ཆགས་པའི་ལས་མཛད་དོ། །གཟུགས་ཀྱི་ཁམས་ཀྱི་བསམ་གཏན་
དང་པོ་ལ་སོགས་པ་བཞི་དང་། གཟུགས་མེད་པའི་སྙོམས་པར་
འཇུག་པ་བཞི་དང་། འགོག་པའི་སྙོམས་པར་འཇུག་པ་ཞེས་བྱ་བ་
སྙོམས་པར་འཇུག་པ་དགུ་དང་། དང་པོ་བཞི་ནི་འདོད་པའི་ཁམས་
ཀྱི་བདེ་བ་རྣམས་ལ་མ་ཆགས་པས་ཤིང་འཛམ་བུའི་གྲིབ་མ་ལ་་་་་་
བརྟེན་པས་ལྷ་རྣམས་འདུལ་བ་དང་། བཙུན་མོའི་འཁོར་བསྟེན་
ཀྱང་འདོད་པའི་བདེ་བས་མ་གོས་པ་དང་ཁམ་གྱིས་ཟས་ལ་ཆགས་་་
པ་མེད་པར་མཛད་དོ། །ལྷག་མ་བཞིས་ནི་གཟུགས་མེད་པར་སྐྱེས་
པའི་ལྷའི་བུ་རྣམས་སྐལ་བ་མཉམ་ཞིང་རིས་མཐུན་པའི་ཚུལ་གྱིས་་་་
འདུལ་བར་མཛད་དོ། །ཐ་མས་ནི་འཕགས་པ་ཉན་ཐོས་རྣམས་གྱིས་
འགོག་པའི་སྙོམས་པར་འཇུག་པ་ལས་ཁྱད་པར་དུ་སྟོན་ཏེ། དེ་དག་
གི་ཞག་བདུན་དུ་ཡང་གནས་པའི་མཐུ་མེད་ལ། བཅོམ་ལྡན་འདས་
ནི་བཞེད་ན་བསྐལ་པའི་བར་དུའང་དེ་ལ་གནས་པས་སོ། །ས་དང་།
ཆུ་དང་། མེ་དང་། རླུང་དང་། སྔོན་པོ་དང་། སེར་པོ་དང་། དམར་པོ་
242



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ནདང་། དཀར་པོ་དང་། ནམ་མཁའ་དང་། རྣམ་པར་ཤེས་པ་ཞེས་བྱ་
བ་ཟད་པར་རྣམ་པར་བཅུ་དང་། དེ་རྣམས་ཀྱིས་ནི་ཟད་པ་རྒྱས་
པར་མཛད་པའི་ཆེད་དུ་རྣམ་པར་ཐར་པའི་དམིགས་པ་ཡོངས་སུ་་་་
བསྒྲུབ་པར་མཛད་དོ། །ནང་གཟུགས་དང་གཟུགས་མེད་པ་འདུ་
ཤེས་པ་དག་གིས་སོ་སོར་ཆུང་ངུ་དང་ཆེན་པོའི་རྣམ་པ་དག་ཏུ་ཕྱི་་་
རོལ་གྱི་གཟུགས་རྣམས་ལ་བལྟ་ཞིང་། དེ་དག་ཟིལ་གྱིས་མནན་ནས་
ཤེས་ཞེས་བྱ་བ་བཞི་དང་། ནང་གཟུགས་མེད་པར་འདུ་ཤེས་པ་དག་
ཁོ་ནས་སྔོན་པོ་དང་། སེར་པོ་དང་། དམར་པོ་དང་། དཀར་པོ་དག་
ཟིལ་གྱིས་མནན་ནས་མཐོང་ཞེས་བྱ་བ་རྣམ་པ་བཞི་སྟེ། དེ་ལྟར་ཟིལ་
གྱིས་གནོན་པའི་སྐྱེ་མཆེད་རྣམ་པ་བརྒྱད་དང་། དེ་རྣམས་ཀྱིས་ནི་
དམིགས་པ་ཐ་དད་པར་རྟོག་པ་ཟིལ་གྱིས་གནོན་པའི་ཕྱིར་རྣམ་པར་
ཐར་པ་གསུམ་པོ་རྣམས་དམིགས་པ་ལ་དབང་སྒྱུར་བའི་ལས་མཛད་་
དོ། །རྣམ་པར་ཐར་པ་རྣམས་གྱིས་ནི་དང་པོ་སེམས་ཡོངས་སུ་སྦྱོང་
བར་རྩོམ་པར་བྱེད་ཅིང་། དེ་ནས་ཟིལ་གྱིས་གནོན་པའི་སྐྱེ་མཆེད་
རྣམས་ཀྱིས་ནི་ལེགས་པར་སྦྱོང་བར་བྱེད་ལ། དེའི་རྗེས་ལ་ཟད་པར་
གྱི་སྐྱེ་མཆེད་རྣམས་ཀྱིས་ནི་དེ་ཡོངས་སུ་གྲུབ་པར་ཤེས་པར་བྱ་སྟེ།
སྔར་རྣམ་པའི་སྐབས་སུ་ཡང་བྱང་ཆུབ་སེམས་དཔའི་ལམ་ལ་གཙོ་བོ་
རྣམ་པར་ཐར་བ་བརྒྱད་སྨོས་པས་ལྷག་མ་རྣམས་བསྡུས་པར་ཤེས་་་་
པར་བྱའོ། །ཕ་རོལ་གྱི་རྒྱུད་དུ་གཏོགས་པའི་ཉོན་མོངས་པའི་དགྲུའི་
རྒྱུན་དྲུངས་འབྱིན་པའི་ཏིང་ངེ་འཛིན་ཅེས་བྱ་བ་གང་ཡིན་པ་ཉོན་་་ལ
བ
243



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལམོངས་པ་མེད་པ་དང་། འདིས་ནི་བཀའ་ལུང་བཟུང་བར་བྱ་བའི་
ལས་མཛད་དོ། །ཡང་དག་པར་ཏེ་ཕྱིར་མི་ལྡོག་པར་མཚན་མ་ཐམས་
ཅད་དང་བྲལ་ཞིང་ཆགས་པ་བཅོམ་པ་ཐེ་ཚོམ་སེལ་བར་མཛད་པའི་
སྨོན་ལམ་གྲུབ་པས་འཁོར་བ་ཇི་སྲིད་པ་དང་རྣམ་པར་གྲོལ་བ་ཇི་་་་
སྲིད་པའི་གནས་སྐབས་སུ་འཇུག་པ་ཞེས་བྱ་བ་སྨོན་ནས་མཁྱེན་པ་་
དང་། འདིས་ནི་འདས་པ་དང་མ་འོངས་པ་དང་ད་ལྟར་བྱུང་བའི་
དངོས་པོ་རྣམས་ལུང་བསྟན་པས་གཞན་ལ་ཕན་འདོགས་པ་དང་།
རྒྱུ་མཚན་དེས་འཇིག་རྟེན་ན་ཀུན་ཀྱིས་བཀུར་བའི་ལས་མཛད་དོ། །
སྔར་བཤད་པའི་མངོན་པར་ཤེས་པ་དྲུག་དང་། དེ་རྣམས་ཀྱིས་ནི་
བདག་དང་གཞན་གྱི་རྒྱུད་ཀྱིས་བསྡུས་པའི་ཤེས་བྱ་མཁྱེན་པ་ལ་་་་་
ཐོགས་པ་མེད་ཅིང་གདུལ་བྱ་འདུན་པ་དང་ཆོས་སྟོན་པས་ཚིམས་པ་
དང་༑ མྱུར་དུ་གྲོལ་བར་འགྱུར་བའི་ལས་མཛད་དོ། །སོ་སོ་ཡང་དག་
པར་རིགས་པ་བཞི་དང་། འདི་དག་གིས་ནི་ཆོས་བསྟན་པ་ཐོགས་པ་
མེད་པ་རྣམ་པ་སྣ་ཚོགས་པས་གདུལ་བྱ་རྣམས་ཀྱི་སེམས་ཚིམས་པའི་
ལས་མཛད་དོ། །རྟེན་ལེན་པ་དང་གཏོང་བ་དང་གནས་པ་ལ་འདོད་
དགུར་སྤྱོད་པ་དང་། དམིགས་པ་སྤྲུལ་པ་དང་སྒྱུར་བ་དག་དང་།།
ཐུགས་ཏིང་ངེ་འཛིན་ལ་མངའ་བརྙེས་པ་དང་། ཡེ་ཤེས་སྒྲིབ་པ་མེད་
པ་ཡོངས་སུ་དག་པ་ཞེས་བྱ་བ་དག་པ་བཞི་དང་། དེ་རྣམས་ཀྱིས་ནི་
སྲིད་པ་རྣམས་སུ་སྐྱེ་བ་བསམས་བཞིན་དུ་འཛིན་ཅིང་བཞེད་ན་་་་་་
བསྐལ་པ་མང་པོར་བཞུགས་ཏེ་བཞེད་ན་སྐུ་ཚེའི་འདུ་བྱེད་གཏོང་བ་
244



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
དང་། ཆོས་ལ་མངའ་བསྒྱུར་ཞིང་ཏིང་ངེ་འཛིན་ལ་མངའ་བསྒྱུར་ཏེ་
དམ་པའི་ཆོས་ཀྱང་རབ་ཏུ་འཛིན་པའི་ལམ་མཛད་དོ། །བསྐལ་པ་
བརྗོད་དུ་མེད་པའི་ཚེའི་ཚད་བྱིན་གྱིས་བརླབས་ལས་ཚེ་དང་། ཏིང་
ངེ་འཛིན་གྲངས་མེད་པར་འཛིན་ཅིང་ཡེ་ཤེས་ཇི་ལྟར་བཞེད་པར་་་
འཇུག་པའི་ཚུལ་གྱིས་སེམས་དང་། འཇིག་རྟེན་ཀྱི་ཁམས་ཐམས་།
ཅད་དུ་རྒྱན་རྣམ་པར་དབྱེ་བ་དུ་མས་བརྒྱན་པར་སྟོན་པའི་ཚུལ་་་་་
ཀྱིས་ཡོ་བྱད་དང་། ཕྲིན་ལས་བསམ་གྱིས་མི་ཁྱབ་པ་ལ་མངའ་དབང་
འབྱོར་བས་ལས་དང་། འཇིག་རྟེན་ཀྱི་ཁམས་ཐམས་ཅད་དུ་སྐྱེ་བ་
སྟོན་པས་སྐྱེ་བ་དང་། འཇིག་རྟེན་ཐམས་ཅད་སངས་རྒྱས་ཀྱིས་གང་
བར་སྟོན་པས་མོས་པ་དང་། དུས་དང་ཞིང་གང་དུ་འདོད་པར་
མངོན་པར་འཚང་རྒྱ་བས་སྨོན་ལམ་དང༌། རྫུ་འཕྲུལ་གྱི་རྣམ་པར་
འཕྲུལ་པ་ཐམས་ཅད་ཡོངས་སུ་སྟོན་པས་རྫུ་འཕྲུལ་དང་། དེ་བཞིན་
གཤེགས་པའི་སྟོབས་བཅུ་དང་མི་འཇིགས་པ་ལ་སོགས་པ་སྐད་ཅིག་
གིས་སྟོན་པར་མཛད་པས་ཡེ་ཤེས་དང་།ཆོས་ཀྱི་སྒོ་མཐའ་དང་
དབུས་མེད་པ་ཡང་དག་པར་སྟོན་པས་ཆོས་ལ་དབང་བ་ཞེས་བྱ་བ་་
དབང་བཅུ་དང་། དེ་རྣམས་ཀྱིས་ནི་ཕ་རོལ་ཏུ་ཕྱིན་པ་རྣམས་ཡོངས་
སུ་རྫོགས་པར་སྟོན་པའི་འབྲས་བུའི་ཆེ་བ་གཞན་ལ་སོ་སོར་རིག་་་་་
པའི་ལས་མཛད་དོ། །སྔར་བཤད་པའི་སྟོབས་བཅུ་དང་། དེ་རྣམས་
ཀྱི་ལས་ནི་རྒྱུ་མེད་པར་སྨྲ་བ་དང་མི་མཐུན་པ་རྒྱུར་སྨྲ་བ་ལ་སོགས་་་
པ་བསལ་ཏེ་ཡང་དག་པར་མངོན་པར་མཐོ་བའི་ལམ་སྟོན་པ་ལ་་་་༌་པ
245



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སོགས་པར་མཛད་དོ། །མི་འཇིགས་པ་བཞི་དང་། ལས་ནི་འཁོར་གྱི་
ནང་དུ་བདག་ཉིད་ཡང་དག་པའི་སྟོན་པ་ཡིན་པར་རབ་ཏུ་འཇོག་་་
པ་དང་། མུ་སྟེགས་ཅན་གཞན་རྒོལ་བ་རྣམས་ཚར་གཅོད་པར་
མཛད་དོ། །དེ་བཞིན་གཤེགས་པའི་སྐུ་དང་གསུང་དང་ཐུགས་ཀྱི་
སྤྱོད་པ་ཡོངས་སུ་དག་པ་སྟེ། འདི་ལ་ཕྱིན་ཅི་ལོག་གི་ཀུན་ཏུ་སྤྱོད་པ་
གཞན་གྱིས་ཡོང་སུ་ཤེས་པའི་བསྙེངས་པ་ས་པས་བཅབ་པར་བྱའོ་སྙམ་་་་་
པའི་དགོངས་པ་མི་མངའོ་ཞེས་བྱ་བ་བསྲུང་བ་མེད་པ་རྣམ་པ་་་་
གསུམ་དང་། ལམ་ནི་སློབ་མའི་ཚོགས་ལ་རྟག་ཏུ་གདམས་པར་
མཛད་པ་དང་ཡང་དག་པར་རྗེས་སུ་སྟོན་པར་མཛད་དོ། །ཆོས་སྟོན་
པ་ན་ཉན་པར་འདོད་པ་དང་། ཉན་པར་མི་འདོད་པ་དང་། གཉིས་
ཀ་དག་ལ་གོ་རིམ་བཞིན་དུ་རྗེས་སུ་ཆགས་པ་དང་། ཁོང་ཁྲོ་བ་དང་།
གཉིས་ཀས་ཏེ་འདྲེས་མར་གནས་པས་དབེན་པ་ཁོ་ནར་བཏང་་་་་་
སྙོམས་སུ་དྲན་པ་དང་ལྡན་པར་གནས་སོ། །ཞེས་བྱ་བ་དྲན་པ་ཉེ་
བར་གཞག་པ་རྣམ་པ་གསུམ་དང་། ལས་ནི་ཀུན་ནས་ཉོན་མོངས་པ་
མི་མངའ་བར་ཚོགས་ཡོངས་སུ་སྡུད་པར་མཛད་དོ། །སེམས་ཅན་ཀྱི་
དོན་མཛད་པའི་དུས་ལས་མི་འདའ་བའི་མཚན་ཉིད་ཅེས་བྱ་བ་་་
བསྙེལ་བ་མི་མངའ་བའི་ཆོས་ཉིད་དང་། ལས་ནི་སངས་རྒྱས་ཀྱི་
མཛད་པ་ཡལ་བར་མི་འདོར་བར་མཛད་དོ། །ཉོན་མོངས་པ་དང་
ཤེས་བྱའི་སྒྲིབ་པའི་བག་ལ་ཉལ་གྱི་ངོ་བོའི་ས་བོན་སྤངས་པས་བག་་
ཆགས་ཡང་དག་པར་བཅོམ་པ་དང་། ལས་ནི་ཉོན་མོངས་པ་ལྟ་བུའི་བ
246



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
།སངས་རྒྱས་ཀྱི་ཆོས་མ་སྤྱོད་པ་མི་སྟོན་ཏོ། །སྐྱེ་བོ་མཐའ་དག་ལ་ཕན་པའི་བསམ་པ་ཉིད་
ཅེས་བྱ་བ་སྐྱེ་བོ་ལ་ཐུགས་རྗེ་ཆེན་པོ་ཉིད་དང༌། ལས་ནི་རྟག་ཏུ་ཡེ་
ཤེས་ཀྱི་སྣང་བས་འཇིག་རྟེན་ཐམས་ཅད་ལ་གཟིགས་ཏེ་སྐད་ཅིག་་་་
ཙམ་ཡང་མི་གཟིགས་པར་མི་འགྱུར་རོ།
འདྲེས་པ་བཅོ་བརྒྱད་དང་། ལས་ནི་སྐུ་གསུངས་ཐུགས་ཀྱི་ཕྲིན་ལས་
ཡོངས་སུ་དག་པ་དང་གཤེགས་པ་དང་བཞུགས་པས་ཀྱང་ཉོན་ཐོས་་
དང་རང་སངས་རྒྱས་ཐམས་ཅད་ཟིལ་གྱིས་གནོན་པར་མཛད་དོ། །
རྣམ་པ་ཐམས་ཅད་མཁྱེན་པ་ཉིད་དང་། འདིས་ནི་སེམས་ཅན་
ཐམས་ཅད་ཀྱི་ཐེ་ཚོམ་གཅོད་ཅིང་ཆོས་ཀྱི་ཚུལ་ཡང་ཡུན་རིང་དུ་
འཇོག་ཅིང་། དེས་སེམས་ཅན་མ་སྨིན་པར་རྣམས་སྨིན་པར་མཛད་
པ་དང་ཡོངས་སུ་སྨིན་པ་རྣམས་ནི་རྣམ་པར་གྲོལ་བར་མཛད་དོ། །
དང་ཞེས་བྱ་བའི་སྒྲས་བསྡུས་པ་ལམ་ཤེས་པ་ཉིད་ལ་སོགས་པ་སྔར་་
བཤད་པ་དག་ཀྱང་ཡིན་ཏེ། བྱང་ཆུབ་ཀྱི་ཕྱོགས་དང་མཐུན་པ་ལ་
སོགས་པ་སྤྲོས་པ་མེད་པའི་ཡེ་ཤེས་ཀྱི་བདག་ཉིད་གནས་གྱུར་པས་་་
གྱུར་པ་ཐམས་ཅད་ཀྱང་ཆོས་སྐུར་མངོན་པར་བརྗོད་པ་ཡིན་ནོ་ཞེས་
བྱ་བ་ནི་ཁ་ཅིག་གིའོ་གཞན་དག་ནི། ཐུབ་པའི་ངོ་བོ་ཉིད་སྐུ་ནི། །
ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་དག་པ། །
དེ་དག་རང་བཞིན་མཚན་ཉིད་ཅན། །ཅེས་བྱ་བའི་སྒྲ་ཇི་བཞིན་ཉིད་
དུ་འཇིག་རྟེན་ལས་འདས་པའི་ཟག་པ་མེད་པའི་ཆོས་རྣམས་ཁོ་ན་་་་
ཁས་བླངས་ནས་ངོ་བོ་ཉིད་ཀྱི་སྐུ་ནི་དེ་དག་གི་རང་གི་རང་བཞིན་་་་
247



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྐྱེ་བ་མེད་པ་ཉིད་གང་ཡིན་པ་དེའི་མཚན་ཉིད་ཅན་ཡིན་ཏེ། དེ་
ཉིད་ཀྱང་ཆོས་ཉིད་ཀྱི་སྐུ་ཡིན་པ་ལས་ཆོས་ཀྱི་སྐུའོ་ཞེས་ངོ་བོའི་རྐྱེན་
མི་མངོན་པར་བྱས་ནས་བསྟན་ཏོ་ཞེས་རྣམ་པར་བཤད་ནས། ཆོས་
གྱི་སྐུ་གང་དག་གི་རང་བཞིན་གྱི་མཚན་ཉིད་ཅན་ཡིན་པའི་ཟག་པ་་
མེད་པའི་ཆོས་དེ་དག་ཀྱང་གང་དག་ཅིག་ཡིན་ཅེ་ན། བྱང་ཆུབ་
ཕྱོགས་མཐུན་ཚད་མེད་དང་། ཞེས་བྱ་བ་ལ་སོགས་པའི་ཚིག་ལེའུར་
བྱས་པ་ལ་འཇུག་པར་བྱེད་དོ། །གཞན་དག་ན་རེ། དེ་དག་གི་ལྟར་ན་
རྣལ་འབྱོར་པའི་ཀུན་རྫོབ་ཏུ་དོན་ཁྱད་པར་ཅན་སྣང་བ་བསྐྱོད་པའི་
སྒོ་ནས་གནས་ཡོངས་སུ་གྱུར་པས་གྱུར་པ་ཆོས་སྟོན་པ་ལ་སོགས་་
པའི་དོན་གྱི་བྱ་བ་མཛད་པ་གཉིས་སུ་མེད་པའི་སེམས་དང་སེམས་་་
ལས་བྱུང་བ་གདོན་མི་ཟ་བར་ཁས་བླང་དགོས་པ་རྣམས་ཇི་ལྟར་་་་
བསྡུ་ཞེས་ཟེར་རོ། །ཆོས་ཉིད་ཀྱི་བདག་ཉིད་ཅན་གྱི་སྐུ་བསྟན་པ་
ཉིད་གཉིས་སུ་མེད་པའི་ཡེ་ཤེས་ཀྱི་བདག་ཉིད་ཅན་གྱི་ཆོས་ཀྱི་སྐུ་་་༌
བསྟན་པ་ཡིན་ནོ་ཞེ་ན། དེ་ལྟར་ཡིན་ན་ནི་རིགས་པ་མཚུངས་པ་
ཉིད་ཀྱིས་ལོངས་སྤྱོད་རྫོགས་པ་དང་སྤྲུལ་པའི་སྐུ་ཉིད་ཀྱང་བསྟན་པ་
ཡིན་པས་ལོགས་ཤིག་ཏུ་བསྟན་པར་བྱ་བ་མ་ཡིན་པར་འགྱུར་རོ། །
འོན་ཏེ་གསུང་རབ་ལས་བརྗོད་པའི་ཕྱིར་དེ་དག་ནི་རྣལ་འབྱོར་བའི་
ཀུན་རྫོབ་ཏུ་བསྟན་ཏོ་ཞེས་འདོད་ན། རིགས་པ་འདི་ཉིད་ཀྱིས་
གཉིས་སུ་མེད་པའི་བདག་ཉིད་ཅན་ཆོས་ཀྱི་སྐུ་ཡང་དེ་བཞིན་དུ་་་་་
ལོགས་ཤིག་ཏུ་བསྟན་པར་འགྱུར་རོ། །ཞེས་རྒྱན་སྣང་ལས་བཤད་དོ། །
248



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཁ་ཅིག་ན་རེ། ངོ་བོ་ཉིད་ལོངས་རྫོགས་བཅས་དང་། །དེ་བཞིན་
གཞན་པ་སྤྲུལ་པ་ནི། །ཆོས་སྐུ་མཛད་པར་བཅས་པ་སྟེ། །རྣམ་པ་
བཞིར་ནི་ཡང་དག་བརྗོད། །ཅེས་བྱ་བའི་ཚིག་ལེའུར་བྱས་པ་ལས་ངོ་
བོ་ཉིད་ཅེས་བྱ་བའི་སྒྲའི་མཇུག་ཐོགས་སུ་ཆོས་ཀྱི་སྐུ་ཞེས་བྱ་བའི་སྒྲ་
མི་འབྱུང་བས་སྐུ་ནི་གསུམ་ཁོ་ནའོ་ཞེས་ཟེར་རོ། །གཞན་དག་ན་རེ།
དགོས་པ་ཉེར་བར་བསྟན་ཟིན་པའི་ཤུགས་ཀྱིས་དང་ཚིག་ལེའུར་་་་
བྱས་པ་སྦྱར་བའི་ངོར་བྱས་པ་དང་། ཡེ་ཤེས་ཁོ་ན་དང་མཛད་པ་
སྦྱར་བའི་ཕྱིར་དེ་སྐད་དུ་གསུངས་པ་ཡིན་ཏེ། དེའི་ཕྱིར་ཕྱོགས་
གཞན་ནས་སྐུ་བཞིར་གསུངས་པ་ཐམས་ཅད་དང་མི་འགལ་བར་་་་་
འགྱུར་རོ་ཞེས་ཟེར་རོ། །ཉན་ཐོས་ལ་སོགས་པའི་ཉོན་མོངས་པ་མེད་།
པའི་ཏིང་ངེ་འཛིན་ལས་སངས་རྒྱས་ཀྱི་ཉོན་མོངས་པ་མེད་པའི་ཏིང་
ངེ་འཛིན་ཁྱད་པར་དུ་བྱ་བའི་ཕྱིར་བར་སྐབས་ཀྱི་ཚིགས་སུ་བཅད་
པ། ཉན་ཐོས་ཉོན་མོངས་མེད་པའི་ལྟ། །མི་ཡི་ཉོན་མོངས་
ཡོངས་སྤོང་ཉིད། །གྲོང་སོགས་སུ་དེའི་ཉོན་མོངས་རྣམས། །
རྒྱུན་གཅོད་རྒྱལ་བའི་ཉོན་མོངས་མེད། །ཅེས་བྱ་བ་གསུངས་ཏེ།
ཉན་ཐོས་ལ་སོགས་པའི་ཉོན་མོངས་པ་མེད་པའི་ཏིང་ངེ་འཛིན་ནི།
བདག་མཐོང་བ་ལས་འགལ་ཞིག་གི་ཉོན་མོངས་པ་སྐྱེ་བར་འགྱུར་ན་
མི་རུང་ངོ་ཞེས། མིའི་ཉོན་མོངས་པ་སྐྱེ་བ་ཡོངས་སུ་སྤོང་བ་ཉིད་
ཡིན་ནོ། །དེ་བཞིན་གཤེགས་པ་རྣམས་ཀྱི་ཉོན་མོངས་པ་མེད་པའི་
ཏིང་ངེ་འཛིན་ནི། གྲོང་ལ་སོགས་པ་སྐྱེ་བོ་མཐའ་དག་གི་ཉོན་མོངས་
249



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནཔའི་རྒྱུན་དྲུངས་འབྱིན་པར་མཛད་པ་ཡིན་ནོ། །ཉན་ཐོས་ལ་སོགས་
པའི་སྨོན་ནས་ཤེས་པ་བས། དེ་བཞིན་གཤེགས་པའི་སྨོན་ནས་
མཁྱེན་པ་ཁྱད་པར་དུ་བསྟན་པའི་ཕྱིར་བར་སྐབས་ཀྱི་ཚིགས་སུ་་་་
བཅད་པ། སངས་རྒྱས་སྨོན་ནས་མཁྱེན་པ་ནི། །ལྷུན་གྱིས་གྲུབ་
དང་ཆགས་སྤངས་དང་། །ཐོགས་པ་མེད་དང་རྟག་གནས་
དང་། །དྲི་བ་ཀུན་ལན་འདེབས་པར་བཞེད། །ཅེས་བྱ་བ་
གསུངས་ཏེ། དེ་བཞིན་གཤེགས་པའི་སྨོན་ནས་མཁྱེན་པ་ནི། མཚན་
མ་མེད་པ་ཉིད་དུ་རང་གི་ངང་གིས་འཇུག་པ་དང་། དངོས་པོ་ལ་
མངོན་པར་མ་ཞེན་པས་གཟུགས་ལ་སོགས་པ་ལ་ཆགས་པ་དང་བྲལ་
བ་དང་། ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་
བཅས་ཏེ་སྤངས་པས་ཤེས་བྱ་ཐམས་ཅད་ལ་ཐོགས་པ་མེད་པ་དང༌།
འཁོར་བ་ཇི་སྲིད་བར་གནས་པའི་ཕྱིར་རྟག་ཏུ་གནས་པ་དང་། ཡང་
དག་པའི་སོ་སོར་རིག་པ་བརྙེས་པས་དྲི་བའི་ལན་འདེབས་པར་་་་་
མཛད་པ་ཡིན་པར་བཞེད་དོ། །ཉོན་མོངས་པ་དང་ཤེས་བྱའི་སྒྲིབ་པ་དོ
བག་ཆགས་དང་བཅས་པ་སྤངས་པའི་ཁྱད་པར་ཉིད་ཀྱིས་དེ་བཞིན་་
གཤེགས་པའི་རྒྱུད་ལ་མངའ་བའི་བྱང་ཆུབ་ཀྱི་ཕྱོགས་ལ་སོགས་པའི་
ཆོས་ཐམས་ཅད་ནི་ཁྱད་པར་ཤིན་ཏུ་ཕུལ་དུ་བྱུང་བ་དང་ལྡན་པས་་
ཁྱད་པར་གཉིས་པོ་དེ་མ་ཐག་ཏུ་བཤད་པ་དེ་དག་ནི་ཉེ་བར་མཚོན་
པར་ཉིད་ཡིན་པར་བཟུང་ངོ་ཞེས་རྒྱན་སྣང་ལས་བཤད་དོ། །ཉན་
ཐོས་ལ་སོགས་པ་ཡི་ནི་བཟློག་པ་ཉིད་ཀྱིས་དེ་ལྟར་མ་ཡིན་ནོ། །རྟག་
250
:



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
དེཏུ་ཐུགས་རྗེ་ཆེན་པོའི་ངོ་བོ་ཉིད་ཀྱི་ཆོས་ཀྱི་སྐུ་ལ་བཞུགས་ན་ཡང་།
རྟག་ཏུ་ཇི་ལྟར་དོན་མི་མཛད་ཅེས་བྱ་བའི་ལན་གདབ་པའི་ཕྱིར་་་་་
བར་སྐབས་ཀྱི་ཚིགས་སུ་བཅད་པ། རྒྱུ་ནི་ཡོངས་སུ་སྨིན་གྱུར་
ནས༑ །གང་དང་གང་ལ་གང་དང་ནི། །གང་ཚེ་བྱ་བ་ཕན་
གྱུར་པ། །དེ་དང་དེ་ལ་དེ་སྣང་ངོ་། །ཞེས་བྱ་བ་གསུངས་ཏེ། དགེ་
བའི་བཤེས་གཉེན་ལ་སོགས་པ་དང་འཕྲད་པས་སྔོན་བསྐྱེད་པའི་་་་
དགེ་བའི་རྩ་བའི་ས་བོན་སངས་རྒྱས་ལ་སོགས་པ་ལ་དམིགས་པའི་་་
རྒྱུ་ཡོངས་སུ་བརྟས་གྱུར་ནས་སེམས་ཅན་གང་ལ་གང་གི་དུས་སུ་་་་་
ཆོས་བསྟན་པ་ལ་སོགས་པ་མཛད་པས། ཡུན་དུ་འཕྲོད་པའམ་ཕན་
པར་གྱུར་པ་དེའི་ཚེ། དེའི་དོན་བྱ་བའི་ཕྱིར་སྔོན་གྱི་སྨོན་ལམ་གྲུབ་
པས་བཅོམ་ལྡན་འདས་དེ་དང་དེར་སྣང་བ་དང་འཚམས་པར་དོན་་
གྱི་བྱ་བ་མཛད་པས་དུས་ཐམས་ཅད་དུ་ཡིད་བཞིན་གྱི་ནོར་བུ་ལྟར་
ཉེ་བར་གནས་ཀྱང་། རང་གི་ལས་ཀྱི་ཉེས་པས་བསྐྱེད་པ་ལ་རྒྱུ་མ་
ཚང་བས་འབྲས་བུ་སྨིན་པར་མཛད་པར་མི་སྣང་ངོ་སྙམ་དུ་དགོངས་
པ་ཡིན་ནོ། །དེ་ཇི་ལྟ་བུ་ཞིག་སྙམ་པ་ལ་བར་སྐབས་ཀྱི་ཚིགས་སུ་
བཅད་པས་དཔེ། ལྷ་ཡི་རྒྱལ་པོས་ཆར་ཕབ་ཀྱང༌། །ས་བོན་མི་
རུང་མི་འཁྲུངས་ལྟར། །སངས་རྒྱས་རྣམས་ནི་བྱུང་གྱུར་
ཀྱང་༑ །སྐལ་བ་མེད་པས་བཟང་མི་མྱོང་། །ཞེས་བྱ་བ་གསུངས་
ཏེ༔ དཔེར་ན་ལྷའི་དབང་པོས་ཆོས་ཆར་ཕབ་ཏུ་ཟིན་ཀྱང་ཏིལ་ལ་
སོགས་པའི་ས་བོན་རུལ་བའི་ངོ་བོ་ལ་སོགས་པ་ས་བོན་མི་རུང་བར་པ
251



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གྱུར་པ་མི་འཁྲུངས་པ་དེ་བཞིན་དུ་སངས་རྒྱས་ཡིད་ལ་རེ་བ་མཐའ་་
དག་ཡོངས་སུ་རྫོགས་པར་མཁས་པ་རྣམས་བྱུང་ཡང་སྐལ་བ་མེད་་་་
པས་དམ་པའི་ཆོས་མཉན་པ་ལ་སོགས་པའི་བཟང་པོ་ཐོབ་པར་མི་་
འགྱུར་རོ། །ཡེ་ཤེས་ཀྱི་བདག་ཉིད་ཀྱི་ཆོས་ཀྱི་སྐུ་རྣལ་འབྱོར་པ་སོ་
སོར་ངེས་པའི་རྒྱུད་ཀྱི་རྟེན་ལ་ཡོད་པ་སྐད་ཅིག་རེ་རེ་ལ་འབྱུང་བ་་་
ཇི་ལྟར་ཁྱབ་པ་དང་རྟག་པ་ཞེས་ཀྱང་བརྗོད་ཅེ་ན། བར་སྐབས་ཀྱི་
ཚིགས་སུ་བཅད་དེ་གསུངས་པ། དེ་ལྟར་མཛད་པ་རྒྱ་ཆེའི་ཕྱིར། །
སངས་རྒྱས་ཁྱབ་པར་ངེས་པར་བརྗོད། །དེ་ཉིད་ཟད་པ་མེད་
པའི་ཕྱིར། །རྟག་པ་ཞེས་ཀྱང་བརྗོད་པ་ཡིན། །ཅེས་བྱ་བ་ཡིན་
ཏེ༑ དེ་ལྟར་ཇི་སྐད་བཤད་པའི་ཚུལ་གྱིས་ཐམས་ཅད་དུ་སྣང་བའི་སྒོ་
ནས་བྱ་བ་མཛད་པ་རྒྱ་ཆེ་བའི་ཕྱིར་དང་། རྒྱུན་ཆགས་སུ་འཁོར་བ་
ཇི་སྲིད་བར་བཞུགས་ཀྱང་བཅོམ་ལྡན་འདས་ལ་ཟད་པ་མི་མངའ་་་
བའི་ཕྱིར་གོ་རིམ་བཞིན་དུ་སངས་རྒྱས་ཁྱབ་པ་དང་། རྟག་པ་ཞེས་
མངོན་པར་བརྗོད་དོ། །དེ་ལྟར་སྐུ་གཉིས་བསྟན་ནས། གསུམ་པ་
ལོངས་སྤྱོད་རྫོགས་པའི་སྐུ་གཟུགས་ཀྱི་སྐུའི་ངོ་བོ་ཉིད་མཚན་དང་་་་
དཔེ་བྱད་བཟང་པོ་འབར་བ། མཚན་ནི་སུམ་ཅུ་རྩ་གཉིས་དང་། །
དཔེ་བྱད་བརྒྱད་ཅུའི་བདག་ཉིད་འདི། །ཐེགས་ཆེན་ཉེ་བར་
ལོངས་སྤྱོད་ཕྱིར། །ཐུབ་པའི་ལོངས་སྤྱོད་རྫོགས་སྐུར་བཞེད། །
ཅེས་བྱ་བ་གསུངས་ཏེ། མཚན་སུམ་ཅུ་རྩ་གཉིས་དང་། དཔེ་བྱད་
བཟང་པོ་བརྒྱད་ཅུའི་ངོ་བོ་ཉིད་འདི་ནི་བྱང་ཆུབ་སེམས་དཔའ་ཆེན་
252



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པོ་ས་བཅུ་པ་ལ་བཞུགས་པ་རྣམས་དང་། ཐབས་གཅིག་ཏུ་ཐེག་པ་
ཆེན་པོའི་ཆོས་ཀྱི་ལོངས་སྤྱོད་ཀྱི་དགའ་བ་དང་བདེ་བ་ཤིན་ཏུ་ཁ་ན་
མ་ཐོ་བ་མེད་པ་ཉེར་བར་སྤྱོད་པའི་ཕྱིར། སངས་རྒྱས་བཅོམ་ལྡན་
འདས་ཀྱི་ལོངས་སྤྱོད་རྫོགས་པའི་སྐུ་ཡིན་ནོ། །མཚན་སུམ་ཅུ་རྩ་
གཉིས་པོ་དེ་དག་གང་དག་གཅིག་ཡིན་ཅེ་ན། བར་སྐབས་ཀྱི་ཚིགས་
སུ་བཅད་པ་ལྔ་ནི། ཕྱག་ཞབས་འཁོར་ལོའི་མཚན་དང་རུས་
སྦལ་ཞབས། །ཕྱག་དང་ཞབས་སོར་དྲ་བས་འབྲེལ་བ་དང༌། །
ཕྱག་ནི་ཞབས་བཅས་འཇམ་ཞིང་གཞོན་ཤ་ཆགས། །འདི་ཡི་
སྐུ་ནི་བདུན་དག་མཐོ་བ་དང་། །སོར་མོ་རིང་དང་རྟིང་
ཡངས་སྐུ་ཆེ་དྲང་། །ཞབས་འབུར་མི་མངོན་སྤུ་ནི་གྱེན་དུ་
ཕྱོགས༑ །བྱིན་པ་ཨེ་ན་ཡའི་འདྲ་ཕྱག་རིང་མཛེས། །མདོམས་
ཀྱི་སྦ་བ་སྦུབས་སུ་ནུབ་པའི་མཆོག །པགས་པ་གསེར་མདོག་
པགས་པ་སྲབ་པ་དང་། །སྤུ་ནི་རེ་རེ་ནས་གཡས་ལེགས་
འཁྲུངས་དང་། །ཞལ་མཛོད་སྤུས་བརྒྱན་རོ་སྟོད་སེང་གེའི་
འདྲ། །འདི་ཡི་དཔུང་བའི་མགོ་ཟླུམ་ཐལ་གོང་རྒྱས། །འདི་ལ་
རོ་མི་ཞིམ་པའང་རོ་མཆོག་སྣང་། །སྐུ་ནི་ནྱ་གྲོ་དྷ་ལྟར་ཆུ་
ཞེང་གབ། །གཙུག་ཏོར་དབུར་ལྡན་ལྗགས་རིང་མཛེས་པ་
དང་༑ །ཚངས་དབྱངས་འགྲམ་པ་སེང་གེའི་འདྲ་དང་ཚེམས། །
ཤིན་ཏུ་དཀར་དང་ཚད་མཉམ་ཐགས་བཟང་དང༌། །གྲངས་
ནི་བཞི་བཅུ་ཐམ་པ་ཚང་བ་དང་། །སྤྱན་ནི་མཐོན་མཐིང་
253



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྤྱན་རྫི་བ་མཆོག་གི། །འདྲ་བ་འདི་དག་སུམ་ཅུ་རྩ་གཉིས་
མཚན༑ །ཅེས་བྱ་བ་གསུངས་ཏེ། བླ་མ་རྣམས་ལ་སྐྱེལ་བ་དང་བསུ་
བ་ལ་སོགས་པས་ཕྱག་དང་ཞབས་འཁོར་ལོའི་མཚན་དང་ལྡན་པ་་་
ཉིད་དང་། སྡོམ་པ་ཡང་དག་བར་བླངས་པ་ལ་བརྟན་པ་ཉིད་ཀྱིས་
རུས་སྦལ་བཞིན་དུ་ཞབས་ཤིན་ཏུ་གནས་པ་ཉིད་དང་། བསྡུ་བའི་
དངོས་པོ་བཞི་བསྟེན་པས་ཕྱག་དང་ཞབས་ཀྱི་སོར་མོར་ངང་པའི་་
རྒྱལ་པོ་ལྟ་བུར་དྲ་བར་འབྲེལ་བ་ཉིད་དང་། བཟའ་བ་དང་བཅའ་
བ་ལ་སོགས་པ་གྱ་ནོམ་པ་བྱིན་པས་ཕྱག་དང་ཞབས་འཇམ་ཞིང་་་་་་
གཞོན་ཤ་ཆགས་པ་ཉིད་དང་། བལྡག་པ་ལ་སོགས་པ་ཤིན་ཏུ་རྒྱ་
ནོམ་པ་བྱིན་པས་ཕྱག་དང་། ཞབས་དང་། ཐལ་གོང་དང་། ལྟག་པའི་རྩེ
ཕྱོགས་མཐོ་བའི་ཕྱིར་བདུན་མཐོ་བ་ཉིད་དང་། གསད་པར་བྱ་བ་ལ་
ཐར་བར་བྱས་བས་སོར་མོ་རིང་བ་ཉིད་དང་།
བཏགས་པ་ཉིད་ཀྱིས་རྟིང་པ་ཡངས་པ་ཉིད་དང༌། སྲོག་གཅོད་པ་
སྤངས་པ་ཉིད་ཀྱིས་སྐུ་ཆེ་ཞིང་དྲང་བ་ཉིད་དང་། དགེ་བའི་ཆོས་
ཡང་དག་པར་བླངས་པས་ཞབས་ལོང་བུ་མི་མངོན་པ་ཉིད་དང་།
དགེ་བ་ཡང་དག་པར་བླངས་པ་སྤེལ་བས་སྐུའི་སྤུ་གྱེན་དུ་ཕྱོགས་པ་་
ཉིད་དང་། རིག་པ་དང་བཟོ་ལ་སོགས་པ་གུས་པར་བྱས་ཏེ་བྱིན་
པས་བྱིན་པ་རི་དྭགས་ཨེ་ན་ཡའི་ལྟ་བུ་དང་། ནོར་བདོག་པ་ལ་སློང་
བ་པོའི་སྐྱེ་བོ་ཕྱིར་མ་སྤངས་པས་ཕྱག་རིང་ཞིང་མཛེས་པ་ཉིད་དང་།
སྐྱེ་བོ་ ཐམས་ཅད་ཚངས་པར་སྤྱོད་པ་ཡང་དག་པར་ལེན་དུ་འཇུག་འཚོ་བ་ལ་ཕན་
254



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པ་དང༌། གསང་བའི་གསང་ཚིག་བསྲུངས་པས་མདོམས་ཀྱི་སྦ་བ་
སྤུབས་སུ་ནུབ་པ་ཉིད་དང་། གདིང་བ་གྱ་ནོམ་པ་བྱིན་པས་མདོག
གསེར་འདྲ་བ་ཉིད་དང་། ཁང་བཟངས་ལ་སོགས་པ་དམ་པ་བྱིན་
པས་པགས་པ་འཇམ་པ་ཉིད་དང་། འདུ་འཛི་ལ་སོགས་པ་ཡོངས་སུ་
སྤངས་པས་སྤུ་རེ་རེ་ནས་གཡས་ཕྱོགས་སུ་འཁྱིལ་པ་ཉིད་དང་། སྐྱེ་
བོ་བླ་མ་ཐམས་ཅད་གནས་ཇི་ལྟ་བ་བཞིན་དུ་བཀོད་པས་ཞལ་་་་
མཛོད་སྤུས་བརྒྱན་པ་ཉིད་དང་། རྣམ་པ་ཐམས་ཅད་དུ་ཁ་དྲག་གི་
ཚིག་གིས་ཁྱད་དུ་མ་བསད་པས་རོ་སྟོད་སེང་གེའི་འདྲ་བ་ཉིད་དང་།
སྙན་པར་སྨྲ་བ་དང་ལེགས་པར་སྨྲ་བའི་རྗེས་སུ་མཐུན་པར་བྱས་་་་
པས་དཔུང་མགོ་ཤིན་ཏུ་ཟླུམ་པ་ཉིད་དང་། སྨན་ལ་སོགས་པ་བྱིན་
པས་ཐལ་གོང་རྒྱས་པ་ཉིད་དང༌། སྐྱེ་བོ་ནད་པའི་གཡོག་བྱས་པས་
རོ་བྲོ་བའི་མཆོག་མཁྱེན་པ་ཉིད་དང་། ནགས་ཚལ་དང་ཀུན་དགའ་
ར་བ་ལ་སོགས་པ་བྱེད་པ་ཡང་དག་པར་ལེན་དུ་བཅུག་པས་ཤིང་རྒྱ་
གྲོ་དྷ་ལྟར་ཆུ་ཞིང་གབ་པ་ཉིད་དང་། གཙུག་ལག་ཁང་ལ་སོགས་པ་
ལྷག་པར་བྱིན་པས་དབུ་གཙུག་ཏོར་དང་ལྡན་པ་ཉིད་དང༌། འཇམ་
པོ་ལ་སོགས་པ་གསུངས་པས་ལྗགས་རིང་བ་ཉིད་དང་། འཇིག་རྟེན་
གྱི་ཁམས་ཐམས་ཅད་ཀྱི་སེམས་ཅན་ལ་དམ་པའི་ཆོས་གོ་བར་བྱས་་་
པས་ཚངས་པའི་དབྱངས་ཉིད་དང་། ཚིག་ཀྱལ་བ་སྤངས་པས་
འགྲམ་པ་སེང་གེའི་འདྲ་བ་ཉིད་དང་། སྐྱེ་བོ་ཐམས་ཅད་ལ་བཀུར་
བ་ལ་སོགས་པས་ཚེམས་དཀའ་བ་ཉིད་དང་། འཚོ་བ་རྣམ་པར་དག་
255



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་ཉིད་ཀྱིས་ཚེམས་མཉམ་པ་ཉིད་དང་། བདེན་པའི་ཚིག་ཀུན་ཏུ་།
སྤྱད་པས་ཚེམས་ཐགས་བཟང་བ་ཉིད་དང༌། ཕྲ་མའི་ཚིག་སྤངས་
པས་ཚེམས་བཞི་བཅུ་མངའ་བ་ཉིད་དང་། སེམས་ཅན་ཐམས་ཅད་
ལ་བུ་གཅིག་པ་དང་འདྲ་བར་བལྟས་པས་སྤྱན་མཐོན་མཐིང་ཉིད་་་
དང་༑ ཁོང་ཁྲོ་བ་ལ་སོགས་པ་མེད་པར་བལྟས་པས་རྫི་མ་བའི་ལྟ་བུ་
ཉིད་དོ། །རྒྱུ་གྲུབ་པས་མཚན་འགྲུབ་པོ་ཞེས་པ་བར་སྐབས་ཀྱི་ཚིགས་
སུ་བཅད་པ། འདི་ལ་མཚན་ནི་གང་གང་གི། །སྒྲུབ་པར་བྱེད་
པའི་རྒྱུ་གང་ཡིན། །དེ་དང་དེ་ནི་རབ་རྫོགས་པས། །མཚན་ནི་
འདི་དག་ཡང་དག་འགྲུབ། །ཅེས་བྱ་བ་གསུངས་ཏེ། མཚན་གང་
གིས་སྒྲུབ་པར་བྱེད་པའི་རྒྱུ་གང་ཡིན་པ་དེ་རབ་ཏུ་རྫོགས་པས་་་་་
མཚན་སུམ་ཅུ་རྩ་གཉིས་པོ་འདི་དག་འབྱུང་ངོ༌། །རྒྱུ་དེ་གང་ཡིན་ཅེ་
ན༑ དེའི་འོག་ཏུ་བར་སྐབས་ཀྱི་ཚིགས་སུ་བཅད་པ་དག་གིས། བླ་མ་
སྐྱེལ་ལ་སོགས་པ་དང༌། །ཡང་དག་བླངས་པ་བརྟན་པ་དང་། །
བསྡུ་བ་བསྟེན་དང་གྱ་ནོམ་པའི། །དངོས་པོ་སྦྱིན་དང་གསད་
བྱ་བ། །ཐར་བར་བྱེད་དང་དགེ་བ་ནི། །ཡང་དག་བླངས་པ་
སྤེལ་ལ་སོགས། །སྒྲུབ་བྱེད་རྒྱུ་ཡི་མཚན་ཉིད་དེ། །མདོ་ལས་ཇི་
སྐད་འབྱུང་བ་བཞིན། །ཅེས་བྱ་བ་གསུངས་ཏེ། ཚིག་ལེའུར་བྱས་
པ་འདི་གཉིས་ནི། གོང་ཉིད་དུ་མཚན་བཤད་པར་བཀྲོལ་ཟིན་པས་
ཡང་མི་བྲིའོ། །དེ་ལྟར་མཚན་རྣམས་བརྗོད་ནས་བར་སྐབས་ཀྱི་
ཚིགས་སུ་བཅད་པ་བཅུ་གཉིས་ཀྱིས་དཔེ་བྱད་བཟང་པོ་གསུངས་པ།ཡ
256



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཐུབ་པའི་སེན་མོ་ཟངས་མདོག་དང་། །མདོག་སྣུམ་མཐོ་དང་
སོར་མོ་རྣམས། །ཟླུམ་རྒྱས་བྱིན་གྱིས་ཕྲ་བ་དང༌། །རྩ་མི་
མངོན་དང་མདུད་པ་མེད། །ལོང་བུ་མི་མངོན་ཞབས་མཉམ་
དང་། །སེང་གེ་གླང་ཆེན་བྱ་དང་ནི། །ཁྱུ་མཆོག་སྟབས་
གཤེགས་གཡས་ཕྱོགས་དང་། །མཛེས་གཤེགས་དྲང་དང་
འཁྲིལ་བག་ཆགས། །བྱི་དོར་བྱས་འདྲ་རིམ་པར་འཚམ། །
གཙང་དང་འཇམ་དང་དག་པའི་སྐུ། །མཚན་ནི་ཡོངས་སུ་
རྫོགས་པ་དང༌། །སྐུ་ཡི་ཁོ་ལགས་ཡངས་ཤིང་བཟང༌། །གོམ་
སྙོམས་པ་དང་སྤྱན་གཉིས་ནི། །དག་དང་གཞོན་ཤ་ཅན་ཉིད་
དང་༑ །སྐུ་ཞུམ་མེད་དང་རྒྱས་པ་དང་། །ཤིན་ཏུ་གྲིམས་པའི་
སྐུ་ཉིད་དང༌། །ཡན་ལག་ཤིན་ཏུ་རྣམ་འབྱེས་དང་། །གཟིགས་
པ་སྒྲིབ་མེད་དག་པ་དང༌། །དཀུ་ཟླུམ་སྐབས་ཕྱིན་མ་རྙོངས་
དང༌། །ཕྱང་ངེ་བ་དང་ལྟེ་བ་ནི། །ཟབ་དང་གཡས་ཕྱོགས་
འཁྱིལ་བ་དང་། །ཀུན་ནས་བལྟ་ན་སྡུག་པ་དང་། །ཀུན་སྤྱོད་
གཙང་དང་སྐུ་ལ་ནི། །སྨེ་བ་གནག་བག་མེད་པ་དང་། །ཕྱག་
ནི་ཤིང་བལ་ལྟར་འཇམ་དང༌། །ཕྱག་རིས་མདངས་ཡོད་ཟབ་
རིང་དང་། །ཞལ་ནི་ཧ་ཅང་མི་རིང་དང་། །མཆུ་ནི་བིམ་པ་
ལྟར་དམར་དང༌། །ལྗགས་མཉེན་པ་དང་སྲབ་པ་དང་། །
དམར་དང་འབྲུག་གི་སྒྲ་ཉིད་དང་། །གསུང་གཉེན་འཇམ་
དང་མཆེ་བ་ཟླུམ། །རྣོ་དང་དཀར་དང་མཉམ་པ་དང་། །བྱིན་
257



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གྱིས་ཕྲ་དང་ཤངས་མཐོ་དང༌། །མཆོག་ཏུ་དག་པ་དག་དང་
ནི། །སྤྱན་ཡངས་པ་དང་རྫི་མ་སྡུག །པདྨའི་འདབ་མ་འདྲ་བ་
དང་༑ །སྨིན་ཚུགས་རིང་དང་འཇམ་པ་དང་། །སྣུམ་དང་སྤུ་
ནི་མཉམ་པ་དང་། །ཕྱག་རིང་རྒྱས་དང་སྙན་མཉམ་དང་། །
ཉམས་པ་རྣམ་པར་སྤངས་པ་དང་། །དཔྲལ་བ་ལེགས་པར་
འབྱེས་པ་དང༌། །དབྱེས་ཆེ་བ་དང་དབུ་རྒྱས་དང་། །དབུ་སྐྲ་
བུང་བ་ལྟར་གནག་དང་། །སྡུག་དང་འཇམ་དང་མ་འཛིངས་
དང་༑ །མི་གཤོར་དྲི་ཞིམ་སྐྱེས་བུ་ཡི། །ཡིད་ནི་འཕྲོག་པར་
བྱེད་པ་དང༌། །དཔལ་གྱི་བེའུ་དང་བཀྲ་ཤིས་ནི། །གཡུང་དྲུང་
འཁྱིལ་པས་མཚན་པ་སྟེ། །སངས་རྒྱས་དཔེ་བྱད་བཟང་པོར་
བཞེད༑ །ཅེས་བྱ་བ་ཡིན་ཏེ། འདུ་བྱེད་ཐམས་ཅད་ལ་འདོད་ཆགས་
དང་བྲལ་བ་ཉིད་ཀྱིས་སེན་མོ་ཟངས་ཀྱི་མདོག་ལྟ་བུ་ཉིད་དང་།
སེམས་ཅན་ཐམས་ཅད་ལ་ཕན་པའི་ལྷག་པའི་བསམ་པ་ཉིད་ཀྱིས་་་
སེན་མོ་མདོག་སྣུམ་ཉིད་དང་། རིགས་ཀྱི་མཆོག་ལས་སྐྱེས་པས་སེན་
མོ་མཐོ་བ་ཉིད་དང་། ཚུལ་ཁ་ན་མ་ཐོ་བ་མེད་པ་ཉིད་ཀྱིས་སོར་མོ་
རྣམས་ཟླུམ་པ་ཉིད་དང་། དགེ་བའི་རྩ་བ་བསགས་པ་ཉིད་ཀྱིས་སོར་
མོ་རྣམས་རྒྱས་པ་ཉིད་དང༌། ཡང་དག་པར་མཐར་གྱིས་ཞུགས་པ་
ཉིད་ཀྱིས་སོར་མོ་བྱིན་གྱིས་ཕྲ་བ་ཉིད་དང་། ལུས་ལ་སོགས་པའི་
ལས་དང་འཚོ་བ་རབ་ཏུ་བསྲུངས་པ་ཉིད་ཀྱིས་རྩ་མི་མངོན་པ་ཉིད་
དང་༑ ཉོན་མོངས་པའི་མདུད་པ་གྲོལ་བ་ཉིད་ཀྱིས་རྩ་མདུད་པ་མེད་བ
258



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
པ་ཉིད་དང༌། ཤིན་ཏུ་སྦས་པའི་ཆོས་ཀྱི་བློ་གྲོས་ཅན་ཉིད་ཀྱིས་ལོང་
བུ་མི་མངོན་པ་ཉིད་དང༌། བགྲོད་དཀའ་བའི་གནས་ཐམས་ཅད་
ལས་སྐྱེ་བོ་སྒྲོལ་བར་མཛད་པ་ཉིད་ཀྱིས་ཞབས་མི་མཉམ་པ་མེད་པ་་
དང་༑ མི་ཟིལ་གྱིས་གནོན་པ་ལ་མཁས་པ་ཉིད་ཀྱིས་སེང་གེའི་སྟབས་
སུ་གཤེགས་པ་ཉིད་དང་། ཀླུ་ཟིལ་གྱིས་གནོན་པ་ལ་མཁས་པ་ཉིད་
ཀྱིས་གླང་པོ་ཆེའི་སྟབས་སུ་གཤེགས་པ་ཉིད་དང་། ནམ་མཁའ་ལ་
གཤེགས་པར་མཁས་པ་ཉིད་ཀྱིས་ངང་པའི་སྟབས་སུ་གཤེགས་པ་་་་
ཉིད་དང་། སྐྱེས་བུའི་ཁྱུ་མཆོག་ཏུ་མཁས་པ་ཉིད་ཀྱིས་ཁྱུ་མཆོག་གི་
སྟབས་སུ་གཤེགས་པ་ཉིད་དང་། སྐོར་ཕྱོགས་ཀྱི་ལམ་དང་མཐུན་
པར་གཤེགས་པ་ཉིད་ཀྱིས་གཡས་ཕྱོགས་སུ་ལྡོག་ཅིང་གཤེགས་པ་
ཉིད་དང༌། མཛེས་པར་མཁས་པ་ཉིད་ཀྱིས་མཛེས་པར་གཤེགས་པ་
ཉིད་དང་། རྟག་ཏུ་སེམས་གྱ་གྱུར་མི་མངའ་བ་ཉིད་ཀྱིས་མི་ཡོ་བར་
གཤེགས་པ་ཉིད་དང་། ཡོན་ཏན་ཡང་དག་པར་བརྗོད་པར་མཛད་
པ་ཉིད་ཀྱིས་སྐུ་འཁྲིལ་བག་ཆགས་པ་ཉིད་དང་། སྡིག་པའི་ཆོས་དང་
མ་འབགས་པ་ཉིད་ཀྱིས་སྐུ་བྱི་དོར་བྱས་པ་ལྟ་བུ་ཉིད་དང་། གདུལ་
བྱ་དང་འཚམས་པའི་ཆོས་སྟོན་པར་མཛད་པ་ཉིད་ཀྱིས་སྐུ་རིམ་པར་
འཚམས་པ་ཉིད་དང་། སྐུ་ལ་སོགས་པ་ཀུན་ཏུ་སྤྱོད་པ་གཙང་བའི་
ཕྱིར་སྐུ་རྣམ་པར་དག་པ་ཉིད་དང་། ཐུགས་ཐུགས་རྗེ་ཅན་གྱི་ཕྱིར་
སྐུ་འཇམ་པ་ཉིད་དང་། ཐུགས་རྣམ་པར་དག་པའི་ཕྱིར་སྐུ་རྣམ་པར་
དག་པ་ཉིད་དང་། ཆོས་འདུལ་བ་ཡོངས་སུ་རྫོགས་པའི་ཕྱིར་མཚན་མ
259



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བརྫོགས་པ་ཉིད་དང་། ཡངས་ཤིང་མཛེས་པའི་ཡོན་ཏན་རྫོགས་པའི་
ཕྱིར་སྐུའི་ཁོ་ལག་ཡངས་ཤིང་བཟང་བ་ཉིད་དང་། ཐམས་ཅད་ལ་
ཐུགས་སྙོམས་པའི་ཕྱིར་གོམ་པ་སྙོམས་པ་ཉིད་དང་། རྣམ་པར་དག་
པའི་ཆོས་སྟོན་པའི་ཕྱིར་སྤྱན་རྣམ་པར་དག་པ་ཉིད་དང་། ཆོས་གོ་
སླ་བར་སྟོན་པའི་ཕྱིར་སྐུ་ཤིན་ཏུ་གཞོན་ཤ་ཅན་ཉིད་དང་། ཐུགས་
རྟག་ཏུ་མ་ཞུམ་པའི་ཕྱིར་སྐུ་ཞུམ་པ་མེད་པ་ཉིད་དང་། དགེ་བའི་རྩ་
བ་ཡང་དག་པར་འཕགས་པའི་ཕྱིར་སྐུ་རྒྱས་པ་ཉིད་དང་། ཡང་སྲིད་
པ་ཟད་པ་ཉིད་ཀྱིས་སྐུ་ཤིན་ཏུ་གྲིམས་པ་ཉིད་དང༌།རྟེན་ཅིང་
འབྲེལ་བར་འབྱུང་བ་ཤིན་ཏུ་རྣམ་པར་ཕྱེ་བ་སྟོན་པར་མཛད་པ་་་་་
ཉིད་ཀྱིས་ཡན་ལག་དང་ཉིང་ལག་ཤིན་ཏུ་རྣམ་པར་འབྱེས་པ་ཉིད་་
དང་། ཚིག་གི་དོན་ཤིན་ཏུ་རྣམ་པར་དག་པ་སྟོན་པས་གཟིགས་པར་
རབ་རིབ་མེད་ཅིང་རྣམ་པར་དག་པ་ཉིད་དང༌། སློབ་མ་ཚུལ་ཁྲིམས་
ཕུན་སུམ་ཚོགས་པར་གྱུར་པ་ཉིད་ཀྱིས་དཀུ་ཟླུམ་པ་ཉིད་དང་།
འཁོར་བའི་སྐྱོན་གྱིས་མ་སྦགས་པ་ཉིད་ཀྱིས་དབུ་སྐབས་ཕྱིན་པ་ཉིད་
དང་། ང་རྒྱལ་གྱི་འགྱིང་བག་བཅོམ་པ་ཉིད་ཀྱིས་དཀུ་མ་རྙོངས་པ་
ཉིད་དང་། ཆོས་ཟད་པ་རྣམ་པར་བཟློག་པ་ཉིད་ཀྱིས་ཕྱལ་ཕྱང་ངེ་
བ་ཉིད་དང་། ཆོས་ཟབ་མོ་རྟོགས་པ་ཉིད་ཀྱིས་ལྟེ་བ་ཟབ་པ་ཉིད་
དང་ སློབ་མ་མཐུན་པར་འཛིན་པར་འགྱུར་བ་ཉིད་ཀྱིས་ལྟེ་བ་
གཡས་ཕྱོགས་སུ་འཁྱིལ་པ་ཉིད་དང་། འཁོར་ཀུན་ནས་མཛེས་པར་
གྱུར་པ་ཉིད་ཀྱིས་ཀུན་ནས་མཛེས་པ་ཉིད་དང་། ཐུགས་གཙང་བ་མ
260



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
ཉིད་ཀྱིས་ཀུན་ཏུ་སྤྱོད་པ་གཙང་བ་ཉིད་དང༌། དུས་མ་ཡིན་པའི་
ཆོས་ཀྱིས་འདུལ་བ་དང་བྲལ་བ་ཉིད་ཀྱིས་སྐུ་ལ་སྨེ་བ་དང་གནག་་་་
བག་མེད་པ་ཉིད་དང་། ལུས་ལ་སོགས་པ་ཟོ་མདོག་བདེ་བ་ཐོབ་
པའི་ཆོས་སྟོན་པར་མཛད་པ་ཉིད་ཀྱིས་ཕྱག་ཤིང་བལ་ལྟར་ཤིན་ཏུ་་
འཇམ་པ་ཉིད་དང་། མདངས་ཡོད་པའི་དགེ་སྦྱོང་ཆེན་པོ་བརྙེས་པ་
ཉིད་ཀྱིས་ཕྱག་གི་རི་མོ་མདངས་ཡོད་པ་ཉིད་དང་། ཆོས་ཟབ་མོ་ལ་
གནས་པ་ཉིད་ཀྱིས་ཕྱག་གི་རི་མོ་ཟབ་པ་ཉིད་དང་། ཕྱི་རྗེས་སུ་ཡང་
དག་པར་ཡོངས་སུ་དག་པའི་ཆོས་སྟོན་པར་མཛད་པ་ཉིད་ཀྱི་ཕྱག་་
གི་རི་མོ་རིང་བ་ཉིད་དང་། བསླབ་པ་རབ་ཏུ་མང་པོ་ཀུན་སྟོན་པར་
མཛད་པ་ཉིད་ཀྱིས་ཞལ་ཧ་ཅང་མི་རིང་བ་ཉིད་དང་། འཇིག་རྟེན་
ཐམས་ཅད་གཟུགས་བརྙན་དང་འདྲ་བར་རྟོགས་པ་ཉིད་ཀྱིས་མཆུ་་་
བུམ་པ་ལྟར་དམར་བ་ཉིད་དང་། ཚིག་འཇམ་པོས་འདུལ་བ་ཉིད་།
ཀྱིས་ལྗགས་མཉེན་པ་ཉིད་དང་། ཡོན་ཏན་འཐད་པ་མང་བ་ཉིད་
ཀྱིས་ལྗགས་སྲབ་པ་ཉིད་དང་། ཆོས་འདུལ་བ་བྱིས་པའི་སྐྱེ་བོ་ཆགས་
པ་ཅན་གྱིས་གཏིང་དཔག་དཀའ་བ་ཉིད་ཀྱིས་ལྗགས་དམར་བ་ཉིད་་
དང་༑ བསྙེངས་པ་ཐམས་ཅད་མི་མངའ་བ་ཉིད་ཀྱིས་འབྲུག་གི་སྒྲ་
དང་ལྡན་པ་ཉིད་དང་། སྙན་པ་ལ་སོགས་པར་གསུང་བ་ཉིད་ཀྱིས་
གསུང་སྙན་ཅིང་མཉེན་ལ་འཇམ་པ་ཉིད་དང༌། སྲིད་པར་ཀུན་ཏུ་
སྦྱོར་བ་བསྡམས་པ་ཉིད་ཀྱིས་མཆེ་བ་ཟླུམ་པ་ཉིད་དང་། སྐྱེ་བོ་
གདུལ་དཀའ་བ་འདུལ་བར་མཛད་པ་ཉིད་ཀྱིས་མཆེ་བ་རྣོ་བ་ཉིད་་་བ
པས
261



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མ
།དང་། ཆོས་འདུལ་བ་ཤིན་ཏུ་དཀར་བ་ཉིད་ཀྱིས་མཆེ་བ་དཀར་བ་
ཉིད་དང་། མཉམ་པའི་ས་ལ་གནས་པ་ཉིད་ཀྱིས་མཆེ་བ་མཉམ་པ་
ཉིད་དང་། མཐར་གྱིས་མངོན་པར་རྫོགས་པ་ཡང་དག་པར་རབ་ཏུ་
སྟོན་པར་མཛད་པ་ཉིད་ཀྱིས་མཆེ་བ་བྱིན་གྱིས་ཕྲ་བ་ཉིད་དང་།
ཤེས་རབ་མཆོག་ལ་གནས་པ་ཉིད་ཀྱིས་ཤངས་མཐོ་བ་ཉིད་དང༌། སྐྱེ་
བོ་གཙང་མ་ཕུན་སུན་ཚོགས་པ་ཉིད་ཀྱིས་ཤངས་གཙང་བ་ཉིད་
དང་། ཆོས་ཤིན་ཏུ་རྒྱ་ཆེ་བའི་ཕྱིར་སྤྱན་ཡངས་པ་ཉིད་དང་། སེམས་
ཅན་གྱི་ཚོགས་དྲངས་པ་ཉིད་ཀྱིས་རྫི་མ་སྟུག་པ་ཉིད་དང་། འགྲོ་བ་
གཞོན་ནུ་མ་ཐམས་ཅད་མངོན་པར་མགུ་བ་ཉིད་ཀྱིས་སྤྱན་དཀར་་་
ནག་འབྱེས་ཤིང་པདྨའི་འདབ་མ་རངས་པ་ལྟ་བུ་ཉིད་དང་། རྟག་ཏུ་
ཕྱི་རྗེས་སུ་གཟིགས་པ་ཉིད་ཀྱིས་སྨིན་ཚུགས་རིང་བ་ཉིད་དང་། ཆོས་
འདུལ་བ་འཇམ་པོ་ལ་མཁས་པ་ཉིད་ཀྱིས་སྨིན་མ་འཇམ་པ་ཉིད་་་་་
དང་། ཐུགས་ཀྱིས་རྒྱུད་དགེ་བས་བརླན་པ་ཉིད་ཀྱིས་སྨིན་མ་སྣུམ་པ་
ཉིད་དང་། ཀུན་ཏུ་སྐྱོན་གཟིགས་པ་ཉིད་ཀྱིས་སྨིན་མའི་སྤུ་མཉམ་པ་
ཉིད་དང་། མཆོག་ཏུ་གནོད་པ་བཟློག་པར་མཛད་པ་ཉིད་ཀྱིས་ཕྱག་
རིང་ཞིང་རྒྱས་པ་ཉིད་དང་། འདོད་ཆགས་ལ་སོགས་པའི་གཡུལ་
ལས་རྣམ་པར་རྒྱལ་བ་ཉིད་ཀྱིས་སྙན་མཉམ་པ་ཉིད་དང༌། སེམས་
ཅན་ཐམས་ཅད་གྱི་རྒྱུད་མ་ཉམས་པར་མཛད་པ་ཉིད་ཀྱིས་སྙན་གྱི་་
དབང་པོ་མ་ཉམས་པ་ཉིད་དང་། ལྟ་བས་བྱས་པ་ཐམས་ཅད་ཀྱིས་
གཞན་དུ་མི་འགྱུར་བ་ཉིད་གྱིས་དཔྲལ་བ་ལེགས་པར་འབྱེས་པ་ཉིད་་
262



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
མདང་༑ སྨྲ་བ་ཐམས་ཅད་འཇོམས་པར་མཛད་པ་ཉིད་ཀྱིས་དཔྲལ་བ་
དབྱེས་ཆེ་བ་ཉིད་དང་། སྨོན་ལམ་གྱི་མཆོག་ཡོངས་སུ་རྫོགས་པ་ཉིད་
ཀྱིས་དབུ་ཤིན་ཏུ་རྒྱས་པ་ཉིད་དང་། ཡུལ་གྱི་དགའ་བ་བཟློག་པར་
མཛད་པ་ཉིད་ཀྱིས་དབུ་སྐྲ་བུང་བ་ལྟར་གནག་པ་ཉིད་དང༌། མཐོང་
བ་དང་བསྒོམས་པས་སྤང་བར་བྱ་བའི་བག་ལ་ཉལ་སྤངས་པའི་ཕྱིར་
དབུ་སྐྲ་ལྕུག་པ་ཉིད་དང་། བསྟན་པ་བློ་འཇམ་པོས་ཡོངས་སུ་ཤེས་
པ་ཉིད་ཀྱིས་དབུ་སྐྲ་འཇམ་པ་ཉིད་དང་། ཐུགས་འདོད་ཆགས་ལ་
སོགས་པས་མ་འཁྲུགས་པའི་ཉིད་ཀྱིས་དབུ་སྐྲ་མ་འཛིངས་པ་ཉིད་་་་
དང་༑ རྟག་ཏུ་ཚིག་མི་རྩུབ་པ་ཉིད་ཀྱིས་དབུ་སྐྲ་མི་བཤོར་བ་ཉིད་
དང་། བྱང་ཆུབ་ཀྱི་ཡན་ལག་གི་མེ་ཏོག་བཀྲམ་པ་ཉིད་ཀྱིས་དབུ་སྐྲ་
དྲི་ཞིམ་པ་ཉིད་དང་། རྣམ་པ་ཐམས་ཅད་དུ་མཛེས་པར་གྱུར་པ་
ཉིད་ཀྱིས་ཕྱག་དང་ཞབས་དཔལ་གྱི་བེའུ་དང་བཀྲ་ཤིས་དང་གཡུང་་
དྲུང་འཁྱིལ་པས་བརྒྱན་པ་ཉིད་ཡིན་ནོ། །དེ་ལྟར་སྐུ་གསུམ་བསྟན་
ནས། བཞི་པ་སྤྲུལ་པའི་སྐུ་བྱིས་པའི་སྐྱེ་བོ་ཐམས་ཅད་དང་ཐུན་མོང་
པ། གང་གི་སྲིད་པ་ཇི་སྲིད་པར། །འགྲོ་ལ་ཕན་པ་སྣ་ཚོགས་
དག །མཉམ་དུ་མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་
མི་འཆད། །ཅེས་བྱ་བ་གསུངས་ཏེ། བཅོམ་ལྡན་འདས་ཤཱཀྱ་ཐུབ་པ་
ལ་སོགས་པའི་གཟུགས་གང་གིས་འཁོར་བ་ཇི་སྲིད་བར་འཇིག་རྟེན་
གྱི་ཁམས་ཐམས་ཅད་དུ་སེམས་ཅན་རྣམས་ཀྱི་འདོད་པའི་དོན་་་་་
མཉམ་པ་ཉིད་དུ་མཛད་པའི་སྐུ་དེ་ནི་རྒྱུན་ཆགས་པ་ཉིད་ཀྱིས་་་་་་་
263



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སངས་རྒྱས་བཅོམ་ལྡན་འདས་ཀྱི་སྤྲུལ་པའི་སྐུ་རྒྱུན་མི་འཆད་པ་ཡིན་
ནོ༑ །དེ་ལྟར་ངོ་བོ་ཉིད་ཀྱི་སྐུའི་བདག་ཉིད་བསྒོམས་པའི་སྟོབས་ལས་
བྱུང་བ་སངས་རྒྱས་ལ་སོགས་པའི་ཡུལ་ཉིད་དུ་ཡེ་ཤེས་ལ་སོགས་པ་་
ལ་ལྟོས་ནས་རབ་ཏུ་བརྟགས་པའི་སྐུ་གསུམ་བསྟན་ནས། ཀུན་རྫོབ་
ཏུ་ཡེ་ཤེས་ཁོ་ན་ལོངས་སྤྱོད་རྫོགས་པའི་སྐུ་ལ་སོགས་པར་སྣང་བ་་་
བསྐྱེད་པའི་སྒོ་ནས་དོན་བྱ་བ་མཛད་པས་ན། གདུལ་བྱའི་སྐྱེ་བོའི་
སྣང་བ་ལ་བརྟེན་པའི་ལས་དེའི་བདག་པོ་ལ་བརྟེན་ནས་བྱུང་་་་་་་
རྣམས་ནི་ཆོས་ཀྱི་སྐུའི་ཡིན་ནོ་ཞེས། དེ་བཞིན་འཁོར་བ་ཇི་སྲིད་
འདིའི༑ །ལས་ནི་རྒྱུན་མི་འཆད་པར་འདོད། །འགྲོ་རྣམས་ཞི་
བའི་ལས་དང་ནི། །བསྡུ་རྣམ་བཞི་ལ་འགོད་པ་དང་། །ཀུན་
ནས་ཉོན་མོངས་བཅས་པ་ཡི། །རྣམ་པར་བྱང་བ་རྟོགས་པ་
དང་། །སེམས་ཅན་རྣམས་དོན་ཇི་བཞིན་གྱི། །དོན་དང་ཕ་
རོལ་ཕྱིན་དྲུག་དང༌།།སངས་རྒྱས་ལམ་དང་རང་བཞིན་
གྱིས༑ །སྟོང་པ་ཉིད་དང་གཉིས་ཟད་དང་། །བརྡ་དང་
དམིགས་པ་མེད་པ་དང་། །ལུས་ཅན་རྣམས་ནི་ཡོངས་སྨིན་
།
དང་༑ །བྱང་ཆུབ་སེམས་དཔའི་ལམ་དང་ནི། །མངོན་པར་
ཞེན་པ་བཟློག་པ་དང་། །བྱང་ཆུབ་ཐོབ་དང་སངས་རྒྱས་
ཞིང་༑ །རྣམ་པར་དག་དང་ངེས་པ་དང་། །སེམས་ཅན་དོན་
ནི་ཚད་མེད་དང་། །སངས་རྒྱས་བསྟེན་སོགས་ཡོན་ཏན་
དང་༑ །བྱང་ཆུབ་ཡན་ལག་ལས་རྣམས་ནི། །ཆུད་མི་ཟ་དང་
264



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
བདེན་མཐོང་དང་། །ཕྱིན་ཅི་ལོག་ནི་སྤངས་པ་དང་། །དེ་
གཞི་མེད་པའི་ཚུལ་དང་ནི། །རྣམ་པར་བྱང་དང་ཚོགས་དང་
ནི༑ །འདུས་བྱས་འདུས་མ་བྱས་པ་ལ། །ཐ་དད་ཡོངས་སུ་མི་
ཤེས་དང༌། །མྱ་ངན་འདས་ལ་དགོད་པ་སྟེ། །ཆོས་ཀྱི་སྐུ་ཡི་
ཕྲིན་ལས་ནི། །རྣམ་པ་ཉི་ཤུ་བདུན་དུ་བཞེད། །ཅེས་བྱ་བ་
གསུངས་ཏེ། དང་པོར་འགྲོ་བ་བཟང་པོ་བྲམ་ཟེའི་རིགས་ལ་སོགས་
དང་བཟང་པོ་མ་ཡིན་པ་དམངས་རིགས་སོགས་ལ་མངོན་པར་ཞེན་་
པ་མེད་པར་གནས་པའི་མཚན་ཉིད་འགྲོ་བ་རྣམས་ཉོན་མོངས་པ་་་་
རབ་ཏུ་ཞི་བའི་ཕྲིན་ལས་མཛད་ནས། སྦྱིན་པ་ལ་སོགས་པ་བསྡུ་བའི་
དངོས་པོ་བཞི་ལ་བཀོད་དེ། ཐོས་པ་ལས་བྱུང་བ་ལ་སོགས་པའི་ཤེས་
པས་མི་མཐུན་པའི་ཕྱོགས་དང་མཉེན་པོ་དོར་བ་དང་བླང་བར་བྱ་་་
བའི་སྒོ་ནས་རྟོགས་པར་མཛད་ནས། སྒྱུ་མ་མཁན་བཞིན་དུ་རྗེས་སུ་
ཆགས་པ་ལ་སོགས་པས་རྣམ་པར་དབེན་པ་ཉིད་ཀྱིས་སེམས་ཅན་གྱི་
དོན་ཏེ་གཞན་གྱི་དོན་བྱམས་པ་ལ་སོགས་པའི་མཚན་ཉིད་ཇི་ལྟ་་་་་
བའི་བདག་ཉིད་ལ་བཀོད་དེ། དེའི་རྗེས་ལ་རང་གི་དོན་འཁོར་
གསུམ་རྣམ་པར་དག་པས་རབ་ཏུ་ཕྱེ་བའི་ཕ་རོལ ཏུ་ཕྱིན་པ་དྲུག་ལ་་
གོམས་པ་ལའོ། །དེའི་འོག་ཏུ་རང་དང་གཞན་གྱི་དོན་གྱི་མཚན་ཉིད་
ངས་རྒྱས ས་ཀྱི་ལམ་གྱི་གཙོ་བོ་སྟེ་དགེ་བ་བཅུའི་ལས་ཀྱི་ལམ་ལའོ། །
དེ་ནས་ཆོས་ཐམས་ཅད་རང་བཞིན་གྱིས་སྟོང་པ་ཉིད་གོམས་པ་་་་
ལའོ༑ །དེའི་རྗེས་ལ་སྦྱིན་པའི་ཕ་རོལ་ཏུ་ཕྱིན་པ་ལ་བརྟེན་ནས། ས་པ
སང
265



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བ་
མདང་པོ་ཆོས་ཀྱི་དབྱིངས་ཀུན་ཏུ་འགྲོ་བ་རྟོགས་པའི་མཚན་ཉིད་
གཉིས་སུ་མེད་པའི་ཆོས་ལའོ། །དེ་ནས་ཚོགས་ཡོངས་སུ་རྫོགས་པའི་
རྒྱུར་གྱུར་པས་ས་གཉིས་པ་ལ་སོགས་པར་ཚུལ་ཁྲིམས་ལ་སོགས་པའི་
ཕ་རོལ་ཏུ་ཕྱིན་པའི་ཆོས་ཐམས་ཅད་བརྡར་བཏགས་པའི་ཤེས་པ་ལ་
འགོད་དོ། །དེ་བཞིན་དུ་རིམ་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་
བརྟེན་ནས། །ས་དྲུག་པ་ལ་ཤེས་པ་དང་ཤེས་བྱའི་དངོས་པོར་མངོན་
པར་མ་ཞེན་པའི་མཚན་ཉིད་ཆོས་ཐམས་ཅད་དམིགས་སུ་མེད་པ་་་
ལའོ༑ །དེའི་འོག་ཏུ་ས་བདུན་པ་ལ་ཐབས་ཀྱི་ཕ་རོལ་ཏུ་ཕྱིན་པའི་
སྟོབས་ཀྱིས་སེམས་ཅན་ཡོངས་སུ་སྨིན་པར་བྱེད་པ་ལའོ། །དེ་ནས་
སྟོབས་ཀྱི་ཕ་རོལ་ཏུ་ཕྱིན་པའི་སྟོབས་ཀྱིས་ས་བརྒྱད་པ་ལ་ཉན་ཐོས་་
ལ་སོགས་པ་དང་ཐུན་མོང་མ་ཡིན་པའི་བྱང་ཆུབ་སེམས་དཔའི་ལམ་
ལའོ༑ །དེ་ནས་དེ་ཉིད་ལ་ཆོས་ཐམས་ཅད་ལ་མངོན་པར་ཞེན་པ་
སྤངས་པ་ལའོ། །དེའི་རྗེས་ལ་ས་དགུ་པ་ལ་སྨོན་ལམ་གྱི་ཕ་རོལ་ཏུ་
ཕྱིན་པའི་མཐུས་བྱང་ཆུབ་ཐོབ་པ་ལའོ། །དེའི་འོག་ཏུ་ཡེ་ཤེས་ཀྱི་ཕ་
རོལ་ཏུ་ཕྱིན་པའི་སྟོབས་ཀྱིས་ས་བཅུ་པ་ལ་སངས་རྒྱས་ཀྱི་ཞིང་སྣ་་་་
ཚོགས་རྣམ་པར་དག་པ་ལ་བཀོད་ནས། ཡང་དེ་ཉིད་ལ་སྐྱེ་བ་གཅིག་
གིས་ཐོགས་པའི་རང་གི་ངོ་བོ་ཡང་དག་པར་རྫོགས་པའི་བྱང་ཆུབ་
ཏུ་སོ་སོར་ངེས་པ་དང་། ཕྱོགས་བཅུའི་འཇིག་རྟེན་གྱི་ཁམས་ཀྱི་
སེམས་ཅན་གྱི་དོན་དང་། འཇིག་རྟེན་གྱི་ཁམས་ཐམས་ཅད་དུ་
སངས་རྒྱས་ཀྱི་དྲུང་དུ་ཉེ་བར་འགྲོ་བ་ལ་སོགས་པའི་ཡོན་ཏན་ལ་་་་
266



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
རོ་བཀོད་དེ། དེ་ལྟ་བུའི་རིམ་པས་ཡང་དེ་ཉིད་ལ་ཁྱད་པར་གྱི་ལམ་གྱི་
རང་གི་ངོ་བོ་བྱང་ཆུབ་མཐའ་དག་འདྲེན་པར་བྱེད་པའི་ཆོས་ཀྱི་་་་་
མཚན་ཉིད་སྔར་བཤད་པའི་བྱང་ཆུབ་ཀྱི་ཡན་ལག་བདུན་པོ་དག་་་་
དང་། ལས་དང་འབྲས་བུར་འབྲེལ་བ་ཆུད་མི་ཟ་བ་དང་། དེ་ནི་སྐད་
ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་དེས་ཡེ་ཤེས་
རྣམ་པར་དག་པར་བསྐྱེད་པ་སྟེ་བསྐལ་པ་མང་པོར་བྱ་དཀའ་བའི་་་
ལས་བྱས་ནས་རང་གི་ཡེ་ཤེས་རྒྱུན་གཅོད་པ་ནི་མ་ཡིན་པའི་ཕྱིར་་
། །དངོས་པོ་ཐམས་ཅད་སྐྱེ་བ་མེད་པ་ཡང་དག་པར་ཇི་ལྟ་བ་
བཞིན་རྟོགས་པ་དང་། བདེན་པ་གཉིས་ལ་ཕྱིན་ཅི་ལོག་གི་རྟོག་པ་
ཐམས་ཅད་སྤངས་པ་དང་། གཟོད་མ་ནས་ཕྱིན་ཅི་ལོག་གཞི་མེད་པ་
ཉིད་དུ་ཤེས་ཏེ་སྤངས་པའི་ཡེ་ཤེས་དང་། རང་བཞིན་གྱིས་ཡོངས་སུ་
དག་པའི་མཚན་ཉིད་ཀྱི་བྱང་ཆུབ་སེམས་པའི་རྣམ་པར་དག་པ་བྱང་
བ་དང༌། དེ་ལྟར་རྣམ་པར་དག་པའི་ཡོན་ཏན་གྱི་ཚོགས་དེ་དག་
ཀྱང་དྲི་མ་ཐམས་ཅད་དང་བྲལ་བའི་རྣམ་པར་བྱང་བའི་རྒྱུའི་ཚོགས་
དང་། སྟོང་པ་ཉིད་ཀྱི་ངོ་བོ་ཉིད་ཀྱིས་འདུས་བྱས་དང་འདུས་མ་
བྱས་ཐ་མི་དད་པར་ཡོངས་སུ་ཤེས་པ་ལ་བཀོད་ནས། དེ་བཞིན་
གཤེགས་པའི་ས་ལ་མྱ་ངན་ལས་འདའ་བ་ལ་འགོད་པར་མཛད་དེ།
དེ་ལྟར་ན་ཆོས་ཀྱི་སྐུ་བཞིན་དུ་འདིའི་ཕྲིན་ལས་རྣམ་པ་ཉི་ཤུ་རྩ་་་
བདུན་ཡང་འཁོར་བ་ཇི་སྲིད་བར་བཞེད་པས་མཛད་པ་ཡིན་ནོ། །
སེམས་བསྐྱེད་པ་དང་པོ་དེ་ཡང་ས་གསེར་སོགས་དང་། འགྲོ་རྣམས་
267



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཞི་བའི་ལས་དང་ནི་ཞེས་པ་ལ་སོགས་པ་ཐ་མའི་ལས་ཏེ་རང་རང་
གི་གནས་སྐབས་ཀྱི་བྱ་བ་དང་ཡོན་ཏན་དང་རང་བཞིན་བསྟན་པའི་
གོ་རིམ་བསྟན་པའི་རིམ་པས་ལྷག་མ་བར་གྱི་ཚིག་གི་དོན་རྣམས་ཀྱི་
གོ་རིམ་ཡང་ཁོང་དུ་ཆུད་པར་བྱ་སྟེ། ངག་རེ་རེ་ལ་སྐབས་ཀྱི་དོན་
མཐའ་དག་དགོད་པ་ནི་ཚིག་མང་དུ་དོགས་པས་བདག་གིས་ནི་མ་་་
བྲིས་སོ། །ཚིག་གི་ཟུར་ཙམ་མམ་དོན་གྱི་དབང་ཡང་རུང་སྟེ་ངག་རེ་
རེ་ལ་སྐབས་བརྒྱད་ཅར་གྱི་དོན་རྫོགས་པར་སྦྱར་ཡང་ཟློས་བུར་ནི་་་
མི་འགྱུར་ལ། ངེས་པར་ངག་རེ་རེ་ལ་དོན་མཐའ་དག་རྣམ་པ་བཞག་
པར་བྱའོ་ཞེས་ལྷག་པར་སྟོན་པ་ཡང་མེད་དོ། །ཤེས་རབ་ཀྱི་ཕ་
རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་་་་་
རྟོགས་པའི་རྒྱན་ཅེས་བྱ་བ་ལས་སྐབས་བརྒྱད་པའི་འགྲེལ་་་་
པའོ། །།
རྒྱས་པ་ལ་དགའ་བའི་སེམས་ཅན་ལ་ཕན་གདགས་པར་དེ་ལྟར་་་
དོན་བརྒྱད་ཀྱི་སྒོ་ནས་རྣམ་པར་བཤད་ནས། ཡང་གཞན་དུ་རྣམ་
པར་བཤད་པ། མཚན་ཉིད་དེ་ཡི་སྦྱོར་བ་དང་། །དེ་རབ་དེ་ཡི་
གོ་རིམ་དང༌། །དེ་མཐའ་དེ་ཡི་རྣམ་སྨིན་ནི། །དོན་བསྡུས་
གཞན་ཏེ་རྣམ་པ་དྲུག །ཅེས་བྱ་བ་གསུངས་ཏེ། དང་པོར་རྣམ་པ་
ཐམས་ཅད་མཁྱེན་པ་ཉིད་ལ་སོགས་པ་ཐམས་ཅད་མཁྱེན་པ་ཉིད་་་
གསུམ་ནི་ཆོས་ཐམས་ཅད་མངོན་པར་མཚོན་པའི་གནས་ཉིད་ཡིན་་་
པས་མཚན་ཉིད་དོ། །དེ་ནས་མཁྱེན་གསུམ་གྱི་རྟོགས་པ་རང་དབང་
268



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
དུ་བྱ་བའི་ཕྱིར་འདིས་ཐམས་ཅད་མཁྱེན་པ་ཉིད་གསུམ་བསྒོམ་པ་ལ་
སྦྱོར་བས་ན་རྣམ་པ་ཐམས་ཅད་མངོན་པར་རྫོགས་པར་རྟོགས་པ་ནི་
ཐམས་ཅད་མཁྱེན་པ་ཉིད་གསུམ་གྱི་སྦྱོར་བའོ། །དེ་ནས་དེ་ལ་ཤིན་
ཏུ་གོམས་པས་ཕུལ་དུ་བྱུང་བར་འགྲོ་བའི་ཕྱིར་རྩེ་མོའི་མངོན་པར་་་
རྟོགས་པ་ནི་ཐམས་ཅད་མཁྱེན་པ་ཉིད་གསུམ་གྱི་རབ་ཀྱི་གནས་
སྐབས་ཡིན་ནོ། །དེ་ནས་རྟོགས་པའི་དངོས་པོ་ངེས་པར་བྱ་བའི་ཕྱིར་
རྗེས་ལས་ཐོབ་པས་སོ་སོ་བ་དང་མཉམ་པར་བཞག་པའི་ཚེ་མཐའ་་་
དག་ཏུ་རྣམ་པར་བསྒོམ་པའི་དོན་གཞུང་སྲོང་བར་བྱེད་པས་མཐར་་
གྱིས་པའི་མངོན་པར་རྟོགས་པ་ནི་ཐམས་ཅད་མཁྱེན་པ་ཉིད་གསུམ་་
གྱི་གོ་རིམ་གྱི་གནས་སྐབས་ཡིན་ནོ། །དེ་ནས་ཁྱད་པར་དུ་འགྲོར་
མེད་པས་ཡང་དག་པར་སྐད་ཅིག་མ་གཅིག་པའི་མངོན་པར་རྫོགས་་
པར་བྱང་ཆུབ་པ་ནི་ཐམས་ཅད་མཁྱེན་པ་ཉིད་གསུམ་གྱི་མཐར་ཐུག་
པའི་གནས་སྐབས་ཡིན་ནོ། །དེ་ནས་དེའི་འབྲས་བུ་ཡིན་པས་ཆོས་ཀྱི་
སྐུ་མཛད་པ་དང་བཅས་པ་ནི་ཐམས་ཅད་མཁྱེན་པ་ཉིད་གསུམ་གྱི་་་
རྣམ་པར་སྨིན་པ་ཡིན་ནོ།པ། །དེ་ལྟར་ན་ཡུམ་ཐམས་ཅད་ཀྱི་དོན་
བསྡུས་པ་གཞན་རྣམ་པ་དྲུག་སྟེ། སྔ་མ་ཁོ་ན་བཞིན་དུ་བཤད་པར་
བྱ་བ་ཡིན་ནོ། །བར་མ་ལ་དགའ་བའི་སེམས་ཅན་ལ་ཕན་གདགས་
པར་དེ་ལྟར་དོན་བསྡུས་པ་དྲུག་གི་སྒོ་ནས་རྣམ་པར་བཤད་ནས།
ཡང་མདོར་བསྡུས་པ་ལ་དགའ་བའི་སེམས་ཅན་ལ་ཕན་གདགས་་་་
པར་གཞན་དུ་རྣམ་པར་བཤད་པ། ཡུལ་ནི་རྣམ་པ་གསུམ་པོ་རྒྱུ། །
269



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མསྦྱོར་བ་བཞི་ཡི་བདག་ཉིད་དང་། །ཆོས་སྐུ་ཕྲིན་ལས་འབྲས་
བུ་ནི། །དོན་བསྡུས་གཞན་ཏེ་རྣམ་པ་གསུམ། །ཞེས་བྱ་བ་
གསུངས་ཏེ། དང་པོ་རྣམ་པ་ཐམས་ཅད་མཁྱེན་པ་ཉིད་ལ་སོགས་པ་
ཐམས་ཅད་མཁྱེན་པ་ཉིད་གསུམ་གྱི་ངོ་བོ་ཉིད་ནི་འཇུག་པའི་ཡུལ་
གྱི་རྒྱུ་ཡིན་ནོ། །དེ་ཇི་ལྟར་རབ་ཏུ་སྦྱོར་ཞེ་ན། དེའི་འོག་ཏུ་རྣམ་པ་
ཐམས་ཅད་མངོན་པར་རྫོགས་པར་རྟོགས་པ་ལ་སོགས་པ་མངོན་་་་
པར་རྟོགས་པ་རྣམ་པ་བཞི་ནི་སྦྱོར་བ་ཡིན་ནོ། །སྦྱོར་བ་དེ་ལྟ་བུ་དང་
ལྡན་པའི་རྒྱུ་དེའི་འབྲས་བུ་ཅི་ཞིག་ཡིན་ཅེ་ན། དེའི་འོག་ཏུ་ཆོས་ཀྱི་
སྐུ་ཕྲིན་ལས་དང་བཅས་པ་ནི་འབྲས་བུ་ཡིན་པས། རྒྱལ་བའི་ཡུམ་
རྣམ་པ་གསུམ་གྱི་དོན་བསྡུས་པ་གཞན་རྣམ་པ་གསུམ་སྟེ། དེ་ཁོ་ན་
བཞིན་དུ་བཤད་པར་བྱ་བ་ཡིན་ནོ། །ཉི་སྣང་ལས་ནི་ཐམས་ཅད་
མཁྱེན་པ་ཉིད་གསུམ་ནི་ཡུལ་ཡིན་ནོ། །མངོན་པར་རྟོགས་པ་བཞི་ནི་
རྒྱུ་ཡིན་ནོ། །ཆོས་ཀྱི་སྐུ་རྣམ་པ་གསུམ་ནི་དེའི་འབྲས་བུ་ཡིན་པ།
སེམས་ཅན་གྱི་དོན་རྣམ་པ་ཉི་ཤུ་རྩ་བདུན་ནི་དེའི་འཕྲིན་ལས་ཡིན་་
ནོ་ཞེས་བཤད་དོ། །དང་པོ་རྣམས་ཐམས་ཅད་མཁྱེན་པ་ཉིད་སོགས་
གསུམ་ནི་འཇུག་པའི་སྤྱོད་ཡུལ་ཡིན་ནོ། །དེ་ལ་ཇི་ལྟར་རབ་ཏུ་སྦྱོར་
ཞེ་ན། དེའི་འོག་ཏུ་རྣམ་པ་ཀུན་མངོན་པར་རྫོགས་པ་རྟོགས་པ་ལ་
སོགས་པ་རྣམ་པ་བཞི་ནི་རྒྱུའི་རང་བཞིན་གྱི་སྦྱོར་བ་ཡིན་ནོ། །སྦྱོར་
བ་དེ་ལྟ་བུ་དང་ལྡན་པའི་ཡུལ་དེའི་འབྲས་བུ་ནི་ཆོས་ཀྱི་སྐུ་ཕྲིན་་་
ལས་དང་བཅས་པའོ་ཞེས་རྒྱན་སྣང་ལས་བཤད་དོ། །ཤེས་རབ་ཀྱི་ཕ་
270



.་
བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
རོལ་ཏུ་ཕྱིན་པའི་མདོ་སྡེ་ལ་ལ་སྟེ་ཡུམ་བསྡུས་པ་ལས་ནི་དོན་ཙམ་་
དུ་སྐབས་ཀྱི་ཚིག་གིས་རྫོགས་པར་སྟོན་མི་ནུས་པ་དང་གཞན་ཏེ་་་་
ཡུམ་བར་མ་ལས་ནི་སྐབས་ཀྱི་དོན་གང་ཡིན་པ་ཚིག་ཙམ་དུ་བསྟན་་
པར་གྱུར་ཀྱང་རྣམ་གྲངས་རྒྱས་པར་ནི་མ་ཡིན་ནོ། །གཞན་ཡུམ་རྒྱས་
པ་ལས་ནི་དོན་ཐ་དད་པའི་རྣམ་གྲངས་གཟུགས་ནས་རྣམ་པ་ཐམས་
ཅད་མཁྱེན་པའི་བར་དུ་ཡང་ནས་ཡང་དུ་སྨོས་པས་སྟོན་ཅིང་མིང་་
གིས་གདགས་པ་མི་འདྲ་བས་ཀྱང་དོན་གཅིག་ཉིད་རྒྱས་པར་སྟོན་ཏེ།
མཁས་པ་རྣམས་ཀྱིས་ཡུམ་ཀུན་ལའང་། དོན་བསྡུས་པ་མངོན་
རྟོགས་བརྒྱད་དང་དྲུག་དང་གསུམ་དུ་བསྟན་པ་དེ་ཙམ་དུ་ཤེས་པར་
བྱའོ། །དེ་ལྟར་མིན་ན་ཡུམ་གསུམ་པོ་ཐམས་ཅད་ཀྱི། རིམ་པ་ཚིག་
ལེའུར་བྱས་པ་འདི་ཉིད་ཀྱིས་ལེགས་པར་བསྡུས་པ་མ་ཡིན་ནོ། །ཡུམ་
གསུམ་པོ་དེ་ལ་ཚིག་མདོར་བསྡུས་པ་ལ་སོགས་པའི་རབ་ཏུ་དབྱེ་་་་་
བས། ཁྱད་པར་ཡོད་པར་ཁོ་ནར་ཟད་དོ། །འཕགས་པ་རྣམ་པར་
གྲོལ་བའི་སྡེ་ཡི། ལེགས་པར་བཤད་པའི་མཐུ་ཡིས་རྒྱལ་བའི་ཡུམ་གྱི་
དོན་མཐོང་བའི་སྒོ་ནས་ནི། གོ་བར་སླ་ཕྱིར་ཆོས་རྣམས་ཀྱི་ཁྱད་པར་
སྟོན་པའི་བྱེད་པ་ཚིག་དང་ནི། ཚིག་ཇི་སྙེད་པས་བརྗོད་པར་བྱ་བ་
གཅིག་སྟོན་པར་བྱེད་ལ་ངག་སོགས་སྙན་ངག་གི་སྦྱོར་བ་མ་བྱས་་་་་
པར་དོན་རྒྱ་ཆེན་པོ་ཁོང་དུ་ཆུད་པར་བྱ་བའི་དུས་ན་ཚིག་ཚོགས་་་
རབ་ཏུ་མང་པོ་བསྟན་པ་ནི་དོན་དེ་ཁོང་དུ་ཆུད་པའི་བར་ཆད་དུ་་་
འགྱུར་བར་སྣང་སྟེ། དེའི་ཕྱིར་འདི་གཟུ་བོར་བསྟན་པས་སློབ་མ་ལ་
271



དེབ་བཅུ་གཅིག་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལབཤད་པའི་ཕྱོགས་ལྟར་བྱས་པ་ནི་ཁོང་དུ་ཆུད་པར་སླ་བའི་ཡན་
ལག་ཏུ་བྱས་པའོ། །རང་གི་མཁན་པོ་ཡང་དག་རྣམ་སྣང་མཛད། བླ་
མ་བཟང་ལ་ཕྱག་འཚལ་བར་བྱས་ཏེ་རྗེས་སུ་གནང་བ་ཞུས་ནས།
ཚིག་ལེའུར་བྱས་པའི་འགྲེལ་པ་དོན་གསལ་བ། འདི་ནི་སེང་གེ་
བཟང་པོས་བྱས་སོ། །འགྲེལ་བ་དེ་ལྟར་ཚིག་ཏུ་བསྡེབས་པ་ལས་བྱུང་
བ་ཡི། དགེ་བ་བདག་གིས་གང་ཞིག་ཐོབ་པ། དེ་ཡིས་ཆེད་དུ་བྱ་བ་སྐྱེ་
བོ་མ་ལུས་པ་ཐམས་ཅད་ནི། བདེ་བར་གཤེགས་པའི་ཤེས་རབ་ཐོབ་
པར་ཤོག་ཅིག །ཤེས་རབ་མི་གསལ་བ་སྟེ་རྗེས་སུ་དཔག་པ་ཁོ་ནས་
སྦྱར་བའི་བསྟན་བཅོས་ཀུན། ཤེས་རབ་ཀྱི་ཕ་རོལ་ཏུ་ཕྱིན་པའི་དོན་
ལས་ཕྱི་རོལ་ཏུ་གྱུར་ན་བདག་གི་སྤྱོད་ཡུལ་དུ་གང་ན་ཞིག་ཡིན།
འཕགས་བློའི་སྤྱོད་ཡུལ་བདག་ཉིད་ཆེན་པོ་རྣམས་ཀྱི་བསྟན་བཅོས་་
ཀྱི་དོན་ནི་བྱིས་པའི་སྤྱོད་ཡུལ་དུ་གང་ན་ཡིན། འོན་ཀྱང་སྤྱོད་ཡུལ་
མ་ཡིན་པ་ལ། རང་དང་གཞན་གྱི་དོན་གྱི་ངོར། །བདག་གིས་འབད་
པར་བགྱིས་པས་ནོངས་པ་ལ། སྐྱེ་བོ་མཁས་པ་རྣམས་བཟོད་པར་
མཛོད་ཅིག །ཀྱེ་མ་གཞུང་ལུགས་སྣ་ཚོགས་ཀྱིས། །དུབ་པ་དག་གིས་
ངལ་གསོ་བའི་གནས་སུ་གྱུར་པ་ནི། ཤེས་རབ་ཀྱི་ཕ་རོལ་ཏུ་ཕྱིན་
པའི་ལུགས་འདི་ཁོ་ན་ཡིན་པར་རིང་མོ་ཞིག་ནས་བདག་གིས་མཐོང་
བ་ཡིན་ནོ།།འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་
མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་་
བྱ་བའི་འགྲེལ་པ་སློབ་དཔོན་སེང་གེ་བཟང་པོས་མཛད་པ་རྫོགས་་
272



བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་པ།
སོ།། །།
བསྟན་པ་སྔ་དར་གྱི་དུས་སུ་རྒྱ་གར་གྱི་མཁན་པོ་བིཅུ་ཀ་ར་པྲ་བྷཱ་་་
དང་། ཞུ་ཆེན་གྱི་ལོ་ཙཱ་བནྡེ་སྐ་བ་དཔལ་བརྩེགས་ཀྱིས་བསྒྱུར་ཅིང་
ཞུས་ཏེ་འཆད་ཉན་གྱི་སྒོ་ནས་བཏན་ལ་ཕབ་པའོ།། །།
སླད་ཀྱིས་པཎྜི་ཏ་དཔལ་གོ་མི་འཆི་མེད་ལ་སོགས་པ་དང་། ལོ་
ཙཱ་བ་རྔོག་ལོ་ཆེན་པོ་དགེ་སློང་བློ་ལྡན་ཤེས་རབ་ཀྱིས་འགྱུར་་་་
ལེགས་པར་གཏན་ལ་ཕབ་པའོ།། །།
འགྲེལ་བཤད་གཉིས་སོགས་འཕགས་ཡུལ་གྱི་བསྟན་བཅོས་ཚད་་་
མ་རྣམས་དང་མཐུན་པར་བྱས་པའི་མཆན་འདི་ཡང་རྗེ་བླ་མ་འཇམ་
དབྱངས་བློ་གཏེར་དབང་པོའི་གསུང་གིས་བསྐུལ་བས་ཉེ་བར་ལེན་་་
པའི་རྒྱུར་བྱས།བྱམས་མགོན་སི་ཏུ་རིན་པོ་ཆེའི་གསན་སྦྱངས་
སྐབས་སུ་བབ་པས་ལྷན་ཅིག་བྱེད་རྐྱེན་དུ་མཚམས་སྦྱར་ནས་མཁས་་
པ་ཨོ་རྒྱན་བསྟན་འཛིན་ནོར་བུའི་གསུང་ལས་སྐྱེས་པ་སྤྲང་བན་་
གཞན་ཕན་སྣང་བས་བྲིས་པ་འདིས་ཀྱང་རྒྱལ་བའི་བསྟན་པ་རིན་པོ་
ཆེ་ལ་བྱ་བ་བྱེད་ནུས་པར་ཤོག་ཅིག །སརྦ་མངྒ་ལཾ།
273



སྤྱི་ཁྱབ་ཇུས་འགོད་པ། རྒྱ་ཀོང་རིག་འཛིན་མཐར་ཕྱིན། ཐུབ་བསྟན་སྙན་གྲགས།
རྩོམ་སྒྲིག་པ། སྨན་སྤྲུལ་དགེ་གྲགས།
རྩོམ་སྒྲིག་གཞོན་པ། རྫོགས་ཆེན་ཆོས་འཕེལ།
ཡིག་རྒྱག་པ། རྫོགས་ཆེན་ཆོས་འཕེལ། ཚེ་རིང་ནོར་སྒྲོན།
དཔེ་སྒྲིག་འགན་འཁུར་བ། བཀྲ་ཤིས། པདྨ་ཚུལ་ཁྲིམས།
རྫོགས་ཆེན་མཁན་ཆེན་གཞན་དགའི་གསུང་འབུམ།
གཞུང་ཆེན་བཅུ་གསུམ་གྱི་མཆན་འགྲེལ།
དེབ་བཅུ་གཅིག་པ།
སི་ཁྲོན་དཔེ་སྐྲུན་ཚོགས་པ་དང་།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
ཁྲེང་ཏུའུ་ཧུའུ་ཐུང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༠༦ལོའི་ཟླ ༡༢ པར་པར་གཞི་དང་པོ་བསྒྲིགས།
༢༠༠༦ལོའི་ཟླ ༡༢ པར་པར་ཐེངས་དང་པོ་དཔར།
པར་གྲངས། བ༠༠༡༤༢༥༠༠
དཔེ་རྟགས། ISBN 978-7-5409-3365-4/B • 102
དཔེ་རིན་སྒོར། ༢༢༠• ༠༠



1



1
.



S
ཨ
DZOG W CHEN
སྔ་འགྱུར་རྫོགས་ཆེན་ཤྲཱི་སིདྷ་ལུང་རྟོགས་ཆོས་གླིང་།
TRANADA
རྫོགས་ཆེན་གནའ་དཔེ་གསར་སྐྲུན་ཁང་ནས་སྤེལ་བས།
སངས་རྒྱས་བསྟན་པ་རྒྱས་ཤིང་འགྲོ་ཀུན་ཞི་བདེ་ཡོང་བར་ཤོག །ES
IsBN 978-7-5409-3365-4
སམ༌བུའི་ནདཞུ
73འོ
། 
ཏཱ 
རེག9"787540"933654">
རྗེཎྞཾ ཚོ༽:220.00U
<< ལ རྒྱུ བ
3
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་ཅི་འདྲར་
ཐགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ།།
