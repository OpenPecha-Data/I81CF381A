༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W2DB4578
ImageGroup:11 PD35550
LCCN:n/aISBN:9787540933654
Title:
གཞུང་ཆེན་བཅུ་གསུམ་གྱི་མཆན་འགྲེལ་
Author:|gzhung chen bcu gsum gyi mchan 'grel
གཞན་ཕན་ཆོས་ཀྱི་སྣང་བ་
gzhan phan chos kyi snang ba
Descriptor:n/a
Original Publication:snga 'gyur rgyal ba rdzogs chen pa'i dpe tshogs;n/a
Place:khreng tulu
Publisher:si khron mi rigs dpe skrun khang
Date:2006
Volume:5
Total Volumes:13
TBRC Pages:12
Introductory Pages:n/a
Text Pages:n/a
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



+



དེབ་ལྔ་པ།
༤
:
རྫོགས་ཆེན་མཁན་ཆེན་གཞན་དགའི་གསུང་འབུམ།
༄༅།།གཞུང་ཆེན་བཅུ་གསུམ་གྱི་མཆན་
འགྲེལ་བཞུགས་སོ།།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
十三部大论注释/佐钦·贤嘎著.-成都,四川民族出版社,
2006. 12
ISBN 978-7-5409-3365-4
It II.佐. III.O佛教哲学佛经一注释
IV. B94
中国版本图书馆 CIP数据核字(2006)第142188号
十三部大论注释(5)
佐钦·贤嘎著
出版人;罗勇
总策划:仁真塔兴土登言扎
主 编:格 扎
副主编:曲 培 培
责任编辑:扎西 白玛次成 成
封面设计:扎西 白玛次成
文字录入:曲培泽仁罗珍
出版发行:四川出版集团四川民族出版社(成都市三洞桥路12号)
印刷:成都蜀通印务有限责任公司
成品尺寸:148mm×210mm
张:13
数:225千
次:2006年12月第一版
次: 2006年12月第一次印刷
数:0001~2500 册:出
印成
印字
版
印
印
书
定号:ISBN 978-7-5409-3365-4/B-102
价:(全套1~13册)220.00 元



all
རྫོགས་ཆེན་མཁན་ཆེན་གཞན་ཕན་ཆོས་ཀྱི་སྣང་བ།



༄༅། །ཆོས་མངོན་པ་ཀུན་ལས་བཏུས་པའི་
སྡོམ་བྱང་བཞུགས་སོ། །
༄༅། །བླ་མ་དང་ལྷག་པའི་ལྷ་ལ་ཕྱག་འཚལ་ལོ། །ཆོས་ནི་ཤེས་བྱ་
ལམ་དང་ནི། །མྱ་ངན་འདས་དང་ཡིད་ཀྱི་ཡུལ། །བསོད་ནམས་ཚེ་
དང་གསུང་རབ་དང༌། །འབྱུང་འགྱུར་ངེས་དང་ཆོས་ལུགས་ལའོ། །
མངོན་དུས་ཕྱིར་དང་ཡང་ཡང་ཕྱིར། །ཟིལ་གནོན་རྟོགས་ཕྱིར་
མངོན་པའི་ཆོས། །རྟོགས་ནས་བཏུས་དང་ཀུན་ལས་བཏུས། །བསྟན་
བཅོས་ཀྱི་ནི་མཚན་དུ་འདོད། །དུ་དང་ཅིའི་ཕྱིར་ཉེར་ལེན་དང༌། །
མཚན་ཉིད་དེ་ཡི་རྣམ་གཞག་དང་། །གོ་རིམ་དོན་དང་དཔེ་དབྱེ་
དང་༑ །བསྡུས་ལ་སོགས་པ་རྣམ་པ་བཞི། །བསྡུས་དང་མཚུངས་ལྡན་
ལྡན་པ་དང་། །རྣམ་པར་ངེས་པ་རྣམ་བཞིར་ཏེ། །བདེན་དང་ཆོས་
འཐོབ་འབེལ་གཏམ་ནི། །ཀུན་ལས་བཏུས་པའི་སྤྱི་སྡོམ་ཡིན། །དེ
ཡང་བསྡུ་ན་མཚན་ཉིད་དང་། །རྣམ་པར་ངེས་པ་གཉིས་ཡིན་ཏེ། །པ
ཆོས་རྣམས་ཀྱི་ནི་མཚན་ཉིད་དང་། །ལམ་གྱིས་རྣམ་པར་ངེས་པའོ། །
ཕུང་ཁམས་སྐྱེ་མཆེད་དུ་ཞེ་ན། །གཟུགས་དང་ཚོར་བ་འདུ་ཤེས་
1



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་། །འདུ་བྱེད་རྣམ་པར་ཤེས་པ་སྟེ། །ཕུང་པོ་ལ་ནི་རྣམ་པ་ལྔ། །
མིག་དང་རྣ་བ་སྣ་དང་ལྕེ། །ལུས་དང་ཡིད་ཀྱི་ཁམས་དྲུག་དང་། །
ཡུལ་དྲུག་རྣམ་ཤེས་དྲུག་དང་བཅས། །ཁམས་ནི་བཅོ་བརྒྱད་དག་ཏུ་
འདོད༑ །མིག་དང་རྣ་བ་སྣ་དང་ལྕེ། །ལུས་དང་ཡིད་ཀྱི་སྐྱེ་མཆེད་
དང་། །གཟུགས་སྒྲ་དྲི་རོ་རེག་བྱ་དང་། །ཆོས་ཏེ་སྐྱེ་མཆེད་བཅུ་
གཉིས་སོ། །ཅིའི་ཕྱིར་ཕུང་ཁམས་སྐྱེ་མཆེད་རྣམས། །གྲངས་ཀྱི་ངེས་
པས་བཅད་ཅེ་ན། །བདག་གི་གཞི་ནི་རྣམ་པ་ལྔར། །བརྗོད་ཕྱིར་ཕུང་
པོ་ལྔ་རུ་གྲུབ། །རྟེན་དང་དམིགས་པ་ཉེར་སྤྱོད་རྣམས། །དྲུག་ཚན་
མཚུངས་ཕྱིར་ཁམས་བཅོ་བརྒྱད། །སྐྱེ་མཆེད་མ་འོངས་ཉེར་སྤྱོད་ཀྱི། །
རྟེན་དང་ཡུལ་ཕྱིར་བཅུ་གཉིས་སོ། །ཉེ་བར་ལེན་པའི་ཕུང་པོ་
ཁམས༑ །སྐྱེ་མཆེད་ལྡན་པའི་ཆོས་ཀྱི་བཏགས། །ཉེར་ལེན་བདུན་དང་
འདོད་ཆགས་ཏེ། །ཕུང་སོགས་འཛིན་པའི་རྒྱུ་ཡིན་ཕྱིར། །ཕུང་སོགས་
མཚན་ཉིད་ཅི་ཞེ་ན། །གཟུགས་སུ་རུང་བ་གཟུགས་ཉིད་དེ། །རེག་
དང་ཡུལ་ལ་དཔྱད་པ་ཡིས། །གཟུགས་རུང་དེ་ཡང་རྣམ་པ་གཉིས། །
ཚོར་བ་མྱོང་བའི་བདག་ཉིད་ཅན། །འདུ་ཤེས་མཚན་མར་འཛིན་པ་
།འདུ་བྱེད་མངོན་པར་འདུ་བྱེད་པ། །ཡུལ་མཐོང་རྣམ་པར་ཤེས་
པའོ༑ །ཉེར་སྤྱོད་འཛིན་དང་ས་བོན་ཕྱིར། །མིག་གི་ཁམས་ཞེས་བྱ་
བར་བསྙད། །དེ་བཞིན་རྣ་བ་སྣ་དང་ལྕེ། །ལུས་དང་ཡིད་ཀྱང་བསྙད་
པར་བྱ། །མཐོང་བར་གྱུར་དང་མཐོང་བ་ལ། །མིག་གིས་དབང་
བསྒྱུར་གཟུགས་ཀྱི་ཁམས། །སྒྲ་དང་དྲི་རོ་རེག་བྱ་དང་། །ཆོས་ཀྱི་
2



ཆོས་མངོན་པ་ཀུན་ལས་བཏུས་པའི་སྡོམ་བྱང་།
ཁམས་ཀྱང་དེ་བཞིན་ནོ། །རྣམ་རིག་བསགས་དང་ས་བོན་བཅས། །
མིག་གི་རྣམ་ཤེས་ཁམས་ཞེས་བྱ། །དེ་བཞིན་རྣ་བ་སྣ་ལྕེ་ལུས། །ཡིད་
ཀྱི་རྣམ་ཤེས་ཁམས་ཀྱང་ཡིན། །སྐྱེ་མཆེད་རྣམས་ཀྱང་ཁམས་བཞིན་
དུ༑ །ཇི་ལྟར་མཐུན་མཐུན་སྦྱར་བར་བྱ། །ཕུང་པོ་ཁམས་དང་སྐྱེ་
མཆེད་ཀྱི། །རྣམ་པར་བཞག་ལས་གཟུགས་ཕུང་ནི། །འབྱུང་བ་དང་
ནི་འབྱུང་འགྱུར་གྱི། །རྣམ་པར་དབྱེ་བ་རྣམ་གཉིས་སོ། །འབྱུང་བ་ས་
ཆུ་མེ་དང་རླུང་། །འབྱུང་འགྱུར་དབང་ལྔ་དོན་རྣམ་ལྔ། །ཆོས་ཀྱི་སྐྱེ་
མཆེད་པ་ཡི་གཟུགས། །ལྔ་དང་བཅས་པ་འདིར་བཤད་དོ། །སྔོ་སེར་
དམར་དང་དཀར་པོ་དང་། །རིང་ཐུང་ལྷམ་པ་ཟླུམ་པོ་དང༌། །རྡུལ་
ཕྲ་རགས་པ་ཕྱལ་ལེ་བ། །དེ་བཞིན་ཕྱལ་ལེ་མ་ཡིན་པ། །མཐོ་དམན་
གྲིབ་མ་ཉི་མའི་འོད། །སྣང་མུན་སྤྲིན་དང་དུ་བ་དང་། །རྡུལ་དང་
ཁུག་སྣ་སྐབས་ཡོད་པ། །རིག་བྱེད་རྒྱན་གྱི་ནམ་མཁའོ། །སྒྲ་ལ་ཡིད་
འོང་མི་འོང་དང་། །དེ་བཞིན་གཉི་ག་མ་ཡིན་པ། །ཟིན་དང་མ་ཟིན་
གཉི་ག་དང༌། །འཇིག་རྟེན་གྲགས་དང་གྲུབ་པས་བསྟན། །ཀུན་
བརྟགས་འཕགས་པའི་ཐ་སྙད་དང་། །འཕགས་པ་མིན་པའི་ཐ་སྙད་
དོ༑ །དྲི་ལ་ཞིམ་དང་ང་བ་དང་། །མཉམ་དང་ལྷན་སྐྱེས་སྦྱར་གྱུར་
བྱང་། །རོ་ཡང་ཁ་སྐྱུར་ཚ་བ་དང་། །བསྐ་དང་ལན་ཚ་མངར་ཡིད་
འོང་༑ །ཡིད་མི་འོང་དང་བར་མ་དང་། །ལྷན་སྐྱེས་སྦྱར་བྱུང་གྱུར་
ལས་བྱུང་། །རེག་བྱ་འཇམ་རྩུབ་ཡང་བ་དང་། །ལྕི་མཉེན་ལྷོད་དང་
ལྷོད་མིན་དང་། །གྲང་དང་བཀྲེས་སྐོམ་ཚིམ་པ་དང༌། །ཉམ་ཡོད་ཆུང་
3



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་བརྒྱལ་དང་གཡའ། །འགྲེད་དང་རྒ་དང་འཆི་དང་དལ། །ངལ་
སོས་པ་དང་སྤུངས་ཆེའོ། །ཆོས་ཀྱི་སྐྱེ་མཆེད་པ་ཡི་གཟུགས། །བསྡུས་
དང་མངོན་པར་སྐབས་ཡོད་དང་། ཡང་དག་བླངས་དང་ཀུན་
བརྟགས་པ། །དབང་འབྱོར་བ་ཡི་གཟུགས་ཡིན་ནོ། །མིག་དང་རྣ་བ་
སྣ་དང་ལྕེ། །ལུས་དང་ཡིད་ཀྱི་འདུས་པ་ཡིས། །རེག་པ་ལས་སྐྱེས་ཚོར་
བ་དྲུག །བདེ་དང་སྡུག་བསྔལ་བར་མ་དང་། །ཟང་ཟིང་བཅས་དང་
ཟང་ཟིང་མེད། །ཞེན་རྟེན་མངོན་པར་འབྱུང་བས་དབྱེ། །འདུ་ཤེས་
ལ་ཡང་ཚོགས་དྲུག་དང་། །མཚན་བཅས་མཚན་མ་མེད་པ་དང་། །ཆུ་
དང་རྒྱ་ཆེ་ཚད་མེད་དང་། །ཅི་ཡང་མེད་པ་ཉིད་ཀྱང་ངོ་། །འདུ་བྱེད་
སེམས་པའི་ཚོགས་དྲུག་དང་། །སེམས་བྱུང་རྣམས་དང་ལྡན་མིན་
བཅས༑ །ཚོར་འདུ་སེམས་པ་རེག་ཡིད་བྱེད། །འདི་དག་ཀུན་འགྲོ་ལྔ་
ཡིན་ནོ། །འདུན་མོས་དྲན་ཏིང་ཤེས་རབ་སྟེ། །ཡུལ་རྣམས་སོ་སོར་
ངེས་པ་ལྔ། །དད་དང་ངོ་ཚ་ཤེས་ཁྲེལ་ཡོད། །མ་ཆགས་མི་སྡང་གཏི་
མུག་མེད། །བརྩོན་འགྲུས་བག་ཡོད་ཤིན་ཏུ་སྦྱངས། །བཏང་སྙོམས་
རྣམ་པར་མི་འཚེ་བ། །བཅུ་གཅིག་པོ་ནི་དགེ་བའོ། །འདོད་ཆགས་
ཁོང་ཁྲོ་ང་རྒྱལ་དང་། །མ་རིག་ཐེ་ཚོམ་ལྟ་བ་སྟེ། །རྩ་བའི་ཉོན་མོངས་
དྲུག་ཡིན་ནོ། །ཁྲོ་དང་འཁོན་འཛིན་འཆབ་དང་ཚིག །ཕྲག་དོག་སེར་
སྣ་གཡོ་སྒྱུ་རྒྱགས། །རྣམ་འཚེ་ངོ་ཚ་མེད་ཁྲེལ་མེད། །རྨུགས་དང་རྒོད་
དང་མ་དད་དང་། །ལེ་ལོ་བག་མེད་བརྗེད་ངེས་ཆེ། །རྣམ་གཡེང་ཤེས་
བཞིན་མ་ཡིན་པ། །ཉི་ཤུ་པོ་ནི་ཉེ་ཉོན་མོངས། །གཉིད་འགྱོད་རྟོག་
4



ཆོས་མངོན་པ་ཀུན་ལས་བཏུས་པའི་སྡོམ་བྱང་།
མདཔྱོད་གཞན་འགྱུར་བཞི། །རྩོད་པའི་རྩ་བ་གྱུར་ཕྱིར་དང་། །འཁོར་
བའི་རྒྱུ་ཕྱིར་རིམ་རྒྱུས་ཕྱིར། །སེམས་བྱུང་རྣམས་ལས་ཚོར་བ་དང༌། །
འདུ་ཤེས་ལོགས་ཤིག་ཕུང་པོར་བཞག །ཐོབ་དང་མ་ཐོབ་སྐལ་
མཉམ་དང་། །འདུ་ཤེས་མེད་དང་སྙོམས་འཇུག་གཉིས། །སྲོག་དང་
སྐྱེ་གནས་རྒ་དང་འཇིག །མིང་དང་ཚིག་དང་ཡི་གེ་དང་། །འཇུག་
དང་སོ་སོར་ངེས་འབྱོར་འབྲེལ། །མགྱོགས་པ་གོ་རིམ་དུས་ཡུལ་
གྲངས༑ །ཚོགས་ཏེ་རྗེས་མཐུན་དགུ་དང་བཅས། །ལྡན་མིན་ཉི་ཤུ་
གསུམ་དུ་འདོད། །རྣམ་པར་ཤེས་པའི་ཕུང་པོ་ན། །སེམས་དང་ཡིད་
དང་རྣམ་ཤེས་སོ། །ཕུང་པོ་དག་ལས་གཟུགས་ཕུང་ལ། །ཁམས་ནི་
གཟུགས་ཅན་བཅུ་ཉིད་དང་། །ཆོས་ཀྱི་ཁམས་ཀྱི་ཕྱོགས་གཅིག་
དང་། །ཚོར་སོགས་ཀྱང་ནི་ཕྱོགས་གཅིག་གོ། །སེམས་ཁམས་བདུན་
ཀྱང་རྣམ་ཤེས་ཀྱི། །ཕུང་པོ་ཉིད་ཀྱིས་བསྡུས་ཤེས་བྱ། །ཕུང་པོ་དག་ཏུ་
འདུས་མ་བྱས། །བསྡུས་པར་མི་རུང་ཕྱིར་མ་བཤད། །སྐྱེ་མཆེད་
གཟུགས་ཅན་བཅུ་ཉིད་དང་། །ཡིད་དང་ཆོས་ཀྱི་སྐྱེ་མཆེད་བཅས། །
ཅི་རིགས་པར་ནི་ཁམས་བཞིན་དུ། །རྣམ་པར་བཞག་པ་ཤེས་པར་
བྱ༑ །ཕུང་པོ་དག་དང་སྐྱེ་མཆེད་དང་། །ཁམས་གཅིག་གིས་ནི་ཐམས་
ཅད་བསྡུས། །མིག་དང་མིག་གི་ཁམས་སོགས་ཀྱི། །མུ་བཞི་དག་ཀྱང་
སྲིད་པ་ཡིན། །རང་གི་ས་དང་ས་གཞན་གྱི། །གཟུགས་སོགས་མཐོང་
བ་ཡོད་མེད་ཀྱི། །སྤྱིར་བཏང་བ་དང་དམིགས་ཀྱིས་བསལ། །བསྟན་
བཅོས་ཀུན་ལ་གཅེས་པར་བཤད། །གོ་རིམ་གནས་དང་གནས་པ་
5



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་། །སྔ་མ་ཕྱི་མའི་རྟེན་དང་ནི། །ཀུན་ནས་ཉོན་མོངས་རྣམ་བྱང་
ཕྱིར། །གཟུགས་ལ་སོགས་པ་ཉིད་ཡིན་ནོ། །འཇིག་རྟེན་གྱི་ནི་ཐ་སྙད་
བཞིན༑ །ཁམས་དང་སྐྱེ་མཆེད་ཉིད་ཀྱང་ཡིན། །བསྡུས་ཏེ་དུ་མ་
སྤུངས་ཕྱིར་དང་། །ས་བོན་དང་ནི་རང་རང་གི། །མཚན་ཉིད་འཛིན་
དང་སྐྱེ་སྒོའི་ཕྱིར། །ཕུང་སོགས་གསུམ་གྱི་དོན་ཡིན་ནོ། །གཟུགས་ནི་
དབུ་བ་རྡོས་པ་འདྲ། །ཚོར་བ་ཆུ་ཡི་ཆུ་བུར་བཞིན། །འདུ་ཤེས་སྨིག་
རྒྱུ་ལྟ་བུ་སྟེ། །འདུ་བྱེད་རྣམས་ནི་ཆུ་ཤིང་བཞིན། །རྣམ་ཤེས་སྒྱུ་མ་ལྟ་
བུ་ཞེས། །དཔེ་རྣམས་ཀྱིས་ནི་རབ་ཏུ་བཤད། །དབྱེ་བའི་དོན་ལ་མདོ་
དང་ནི། །རྒྱས་པར་བཤད་པ་རྣམ་པ་གཉིས། །རྫས་ཡོད་ཤེས་བྱ་
གཟུགས་ཅན་སོགས། །ཟག་བཅས་བྱུང་ལ་སོགས་པ་དང་། །འདས་
དང་སྐྱེན་ལ་སོགས་པ་རྣམས། །ཇི་ལྟར་དུ་ཞིག་ཅིའི་ཕྱིར་བཤད། །
རྫས་བཏགས་ཀུན་རྫོབ་དོན་དམ་དང་། །ཤེས་བྱ་རྣམ་པར་ཤེས་བྱ་
དང་། །མངོན་པར་ཤེས་པར་བྱ་བ་གཞན། །དེ་བཞིན་གཟུགས་ཅན་
གཟུགས་ཅན་མིན། །བསྟན་དུ་ཡོད་དང་མེད་པ་དང༌། །ཐོགས་དང་
བཅས་དང་ཐོག་པ་མེད། །ཟག་བཅས་ཟག་པ་མེད་པ་དང་། །དེ་
བཞིན་འཐབ་བཅས་འཐབ་པ་མེད། །ཟང་ཟིང་བཅས་དང་དེ་མེད་
དང་། །ཞེས་རྟེན་མངོན་འབྱུང་རྟེན་པ་དང་། །འདུས་བྱས་རྣམ་ནི་
འདུས་མ་བྱས། །འཇིག་རྟེན་འཇིག་རྟེན་འདས་པ་དང་། །དེ་བཞིན་
བྱུང་དང་མ་བྱུང་བ། །འཛིན་པ་དང་ནི་གཟུང་བ་དང་། །ཕྱི་དང་
ནང་དུ་བལྟས་པའོ། །ཉོན་མོངས་ཅན་དང་ཉོན་མོངས་མེད། །འདས་
6



ཆོས་མངོན་པ་ཀུན་ལས་བཏུས་པའི་སྡོམ་བྱང་།
མདང་མ་འོངས་ད་ལྟར་བྱུང་། །དགེ་དང་མི་དགེ་ལུང་མ་བསྟན། །
འདོད་དང་གཟུགས་དང་གཟུགས་མེད་ལྡན། །སློབ་པ་དང་ནི་མི་
སློབ་དང་། །དེ་བཞིན་གཉིས་ཀ་མིན་པ་དང་། །མཐོང་དང་སྒོམ་པས་
སྤང་བྱ་དང་། །དེ་བཞིན་སྤང་བྱ་མིན་པའོ། །རྟེན་ཅིང་འབྲེལ་བར་
འབྱུང་བ་གང་། །དེ་ནི་ཡན་ལག་བཅུ་གཉིས་ཏེ། །མ་རིག་འདུ་བྱེད་
རྣམ་པར་ཤེས། །མིང་གཟུགས་སྐྱེ་མཆེད་རེག་དང་ཚོར། །སྲེད་ལེན་
སྲིད་དང་སྐྱེ་བ་དང་། །རྒ་ཤི་ཡན་ལག་བཅས་པའོ། །རྐྱེན་རྣམས་བཞི་
སྟེ་རྒྱུ་དང་ནི། །དེ་མ་ཐག་དང་དམིགས་པ་དང་། །བདག་པོ་ཡང་ནི་
དེ་བཞིན་དེ། །རྐྱེན་ལྔ་པ་ཡི་ཡོད་མ་ཡིན། །བདག་པོའི་རྐྱེན་ལས་
བསྟེན་མཚུངས་དང་། །དེ་དང་མཚུངས་པ་རྣམ་པ་གཉིས། །ཟིན་པ་
དང་ནི་དབང་བྱེད་པའི། །དབང་པོ་ཉི་ཤུ་གཉིས་སུ་འདོད། །ཡུལ་
འཛིན་པ་ལ་དབང་བྱེད་ཕྱིར། །མིག་ལ་སོགས་པ་དྲུག་ཡིན་ནོ། །
རིགས་དང་རིས་དང་ཉེར་སྤྱོད་ལ། །དབང་བྱེད་ཕོ་དང་མོ་དབང་
དང་། །སྲོག་དང་བདེ་བ་ལ་སོགས་ལྔ། །འཇིག་རྟེན་འཇིག་རྟེན
འདས་པ་ཡི། །ཆགས་པ་བྲལ་ལ་དབང་བྱེད་ཕྱིར། །དད་སོགས་ཀུན་
ཤེས་སོགས་ཡིན་ནོ། །རྣམ་སྨིན་ཟས་དང་གོང་མ་བཅས། །དེ་བཞིན་
གོང་ན་མེད་པ་སོགས། །རབ་ཏུ་དབྱེ་བ་འདི་ལས་ནི། །རྣམ་པར་དབྱེ་
ན་ཚད་མེད་དོ། །མདོར་ན་ཕུང་ཁམས་སྐྱེ་མཆེད་རྣམས། །ཀུན་
བརྟགས་པ་ཡི་གཟུགས་སོགས་དང་། །རྣམ་པར་བརྟགས་དང་ཆོས་
ཉིད་ཀྱི། །གཟུགས་ལ་སོགས་པ་ཉིད་དག་དང་། །མཚན་ཉིད་དང་ནི་
7



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམ་པ་དང་། །ལུས་དང་རྒྱུན་གྱིས་རབ་དབྱེ་དང་། །ཡང་ནི་ཕྱི་དང་
ནང་དུ་བལྟས། །རྒྱུན་རིང་བ་དང་ཡོངས་ཆད་དང༌། །དེ་ཡི་དུས་དང་
ཀུན་སྟོན་པ། །དབྱེ་བ་རྣམ་པ་དྲུག་ཏུ་འདོད། །བསྡུས་པ་རྣམ་པ་བཅུ་
གཅིག་སྟེ། །མཚན་ཉིད་དང་ནི་ཁམས་དང་རིགས། །གནས་སྐབས་
ཀྱིས་དང་གྲོགས་ཀྱིས་དང་། །ཕྱོགས་དང་དུས་ཀྱིས་བསྡུས་པ་དང་། །
ཕྱོགས་གཅིག་གིས་ནི་བསྡུས་པ་དང་། །དེ་བཞིན་མཐའ་དག་གིས་
བསྡུས་དང་། །གཅིག་གིས་གཅིག་ནི་བསྡུས་པ་དང་། །དམ་པའི་དོན་
གྱིས་བསྡུས་པའོ། །ཐ་དད་མེད་དང་འདྲེས་པ་དང་། །ཕྲད་དང་ལྷན་
ཅིག་འབྱུང་བས་དང་། །དེ་བཞིན་བྱ་བ་བསྒྲུབས་པས་དང་། །མཐུན་
པར་རྟོགས་པས་མཚུངས་ལྡན་ནོ། །གཞན་ཡང་ཉོན་མོངས་དང་
དད་སོགས། །གནས་སྐབས་པ་དང་རྒྱུན་མི་འཆད། །རྒྱུན་ཆད་ཕྱི་
རོལ་བལྟས་པའི་དང༌། །ནང་བལྟས་འདྲེས་དང་མ་འདྲེས་པའོ།
ལྡན་པའི་མཚན་ཉིད་ཐོབ་པ་དང་། །རྙེད་པ་དང་ནི་ལྡན་ཞེས་བྱ། །
ས་སོན་དག་དང་ལྡན་པ་དང་། །དེ་བཞིན་དབང་སྐབ་ལྡན་པ་དང་།།
ཀུན་ཏུ་འབྱུང་དང་ལྡན་པ་སྟེ། །དབྱེ་བ་རྣམ་པ་གསུམ་ཡིན་ནོ། 
།
བདེན་པ་རྣམ་པར་ངེས་པ་ནི། །སྡུག་བསྔལ་དེ་བཞིན་ཀུན་འབྱུང་
དང་༑ །འགོག་པ་དང་ནི་ལམ་ཉིད་དོ། །འཕགས་པའི་བདེན་པ་བཞི་
རུ་འདོད། །སྡུག་བསྔལ་སེམས་ཅན་སྐྱེ་བ་དང་། །གནས་ཀྱིས་ཀྱང་ནི་
རིག་པར་བྱ། །སྐྱེ་བ་སེམས་དམྱལ་དུད་འགྲོ་དང་། །དེ་བཞིན་དུ་ནི་
ཡི་དྭགས་དང་། །གླིང་བཞིའི་མི་དང་འདོད་ལྷ་དྲུག །ཚངས་རིས་པ
8



ཆོས་མངོན་པ་ཀུན་ལས་བཏུས་པའི་སྡོམ་བྱང་།
ནས་བཟང་འོག་མིན་བར། །གཟུགས་ཀྱི་ཁམས་གཞན་བཅོ་བརྒྱད་
དང་། །གཟུགས་མེད་སྐྱེ་མཆེད་མུ་བཞིའོ། །གནས་ནི་རླུང་གི་དཀྱིལ་
འཁོར་ནས། །འགྲོ་བ་སོ་སོའི་སྣོད་ཡིན་ཏེ། །དེ་ལ་སྟོང་གསུམ་འཇིག་
རྟེན་གཅིག །མཉམ་དུ་འབྱུང་ཞིང་འཇིག་པ་ཡིན། །སེམས་ཅན་གྱི་ནི་
འཇིག་རྟེན་དང་། །སྣོད་ཀྱི་འཇིག་རྟེན་གོ་རིམ་བཞིན། །ལས་དང་
ཉོན་མོངས་ཀྱིས་བསྐྱེད་དང་། །ལས་ཉོན་དབང་གིས་བྱུང་བའོ། །
འོག་མིན་ལ་སོགས་འཕགས་པའི་གནས། །ཞིང་སྤྱོད་པ་ཡི་སྨོན་ལམ་
དང་༑ །འཇིག་རྟེན་འདས་པའི་དགེ་བ་ལས། །བྱུང་ཕྱིར་སྡུག་བསྔལ་
བདེན་པ་མིན། །ཡང་ནི་སྐྱེ་བ་སྡུག་བསྔལ་དང༌། །རྒ་དང་ན་དང་
འཆི་བ་དང་། །མི་སྡུག་ཕྲད་དང་སྡུག་པ་བྲལ། །འདོད་པ་བཙལ་ཏེ་
མ་རྙེད་དང་། །མདོར་ན་ཉེར་ལེན་ཕུང་པོ་རྣམས། །སྡུག་བསྔལ་ཉིད་
དུ་ཐུབ་པས་གསུངས། །སྤྱི་མཚན་མི་རྟག་པ་ཉིད་དང་། །སྡུག་བསྔལ་
བ་དང་སྟོང་པ་དང་། །དེ་བཞིན་དུ་ནི་བདག་མེད་པ། །རྣམ་པ་བཞི་
རུ་ཡང་དག་བསྟན། །མི་རྟག་པ་ཡི་མཚན་ཉིད་ཀྱང་། །མེད་དང་རྣམ་
པར་འཇིག་པ་དང་། །འགྱུར་དང་འབྲལ་བའི་མཚན་ཉིད་དང་། །ཉེ་
བ་དང་ནི་ཆོས་ཉིད་དང་། །སྐད་ཅིག་དང་ནི་རྒྱུན་དང་ནི། །ནད་ལ་
སོགས་པའི་མཚན་ཉིད་དང་། །སྣ་ཚོགས་སེམས་དང་རྒུད་པ་དང་། །
དེ་བཞིན་སྣོད་ཀྱི་མཚན་ཉིད་དོ། །སྡུག་བསྔལ་མཚན་ཉིད་གསུམ་
དང་བརྒྱད། །མི་རྟག་གང་ཡིན་སྡུག་བསྔལ་ཏེ། །སྐྱེ་དང་འཇིག་པ་
ཉིད་ཀྱི་ཕྱིར། །དེ་ཕྱིར་ཐམས་ཅད་སྡུག་བསྔལ་རྒྱུ། །དེ་བཞིན་སྟོང་མ
9



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པའི་མཚན་ཉིད་ཀྱང་། །རྟག་བརྟན་ཐེར་ཟུག་མི་འགྱུར་བའི། །
བདག་དང་བདག་གི་བ་མེད་ཅིང་། །དགག་གཞི་བདག་མེད་པ་དེ་
ཡོད། །ཡང་ཅིག་སྟོང་པའི་མཚན་ཉིད་དུ། །ངོ་བོ་ཉིད་ཀྱིས་སྟོང་པ་
དང་། །དེ་བཞིན་ཡོད་པས་སྟོང་པ་དང་། །རང་བཞིན་གྱིས་ནི་སྟོང་
པར་བཤད། །བདག་མེད་པ་ཡི་མཚན་ཉིད་ནི། །བཏགས་པའི་བདག་
དང་བྲལ་ཕྱིར་དང་། །བདག་གི་མེད་ཅིང་བདག་མེད་དང་། །བདག་
དང་འབྲེལ་བ་མེད་ཕྱིར་རོ། །ཟིན་དང་གྲུབ་བདེ་གཅིག་པ་དང་། །
སེམས་འགྱུར་བས་ན་འགྱུར་བ་དང་། །གནས་དང་སེམས་ཀྱི་དབང་
གིས་དང་། །འབྱུང་རྣམས་སེམས་ཀྱིས་དབང་སྒྱུར་དང༌། །འཇིག་
དང་སྐྱེ་ནས་མེད་པས་ན། །སེམས་བཞིན་གཟུགས་ཀྱང་སྐད་ཅིག་མ། །
དེ་བཞིན་གཟུགས་ལ་འབྱུང་བཞི་དང༌། །འབྱུང་འགྱུར་དག་ཀྱང་
སྲིད་ཕྱིར་གསུངས། །སྡུག་བསྔལ་རྒྱས་ལ་མ་བསླབས་པ། །དེ་བཞིན་
དུ་ནི་བསྲབས་པ་དང་། །བསྲབས་མིན་མ་བསྲུབས་མིན་པ་དང་། །
བར་མ་མ་བསླབས་པ་ཡང་ཡོད། །དེ་བཞིན་བསྲབས་ལ་མ་བསླབས་
དང་༑ །ཅེས་བསྲུབས་པ་ལ་བསྲུབས་པ་དང་། །ཤིན་ཏུ་བསྲབས་ལ་
བསྲབས་པ་དང་། །བསྲབས་ཆེན་ཉེ་བར་གནས་པའོ། །འཆི་ལ་དགེ་
སེམས་མི་དགེའི་སེམས། །ལུང་མ་བསྟན་པ་དག་ཀྱང་ཡོད། །དེ་
བཞིན་སྲིད་པ་བར་མ་ཡང་། །ལས་ཀྱིས་སྣང་བ་ཐ་དད་ཡོད། །ཀུན་
འབྱུང་བདེན་པ་ཉོན་མོངས་དང་། །དེ་ཡིས་བསྐྱེད་པའི་ལས་ཀྱང་
ངོ་། །དེ་ཡང་གཙོར་བསྟན་སྲེད་པ་སྟེ། །དངོས་དང་གནས་སྐབས་
10



ཆོས་མངོན་པ་ཀུན་ལས་བཏུས་པའི་སྡོམ་བྱང་།
དུས་དང་ནི། །ཁམས་དང་ཚོར་བ་ཐམས་ཅད་དང་། །རྣམ་པ་ཐམས་
ཅད་དུ་འགྲོའོ། །ཉོན་མོངས་ལ་ཡང་གྲངས་དང་ནི། །མཚན་ཉིད་
འབྱུང་དང་དམིགས་པ་དང་། །མཚུངས་ལྡན་རྣམ་གྲངས་ལོག་
ཞུགས་དང་། །ཁམས་དང་རིས་དང་སྤོང་བས་སོ། །གྲངས་ནི་དྲུག་
གམ་བཅུ་ཡིན་ལ། །མཚན་ཉིད་མ་ཞི་དེ་རྣམ་དྲུག །འབྱུང་བ་རྒྱུ་
གསུམ་ཚང་བ་དང་། །དམིགས་པ་ཉོན་མོངས་ཐམས་ཅད་དང་། །
སྡུག་པ་ལ་སོགས་ཡུལ་དང་ནི། །ཁམས་དང་རིས་ཀྱིས་དབྱེ་བ་དང་། །
ལྟ་བ་མ་གཏོགས་གཞི་ལས་སྐྱེ། 
།མཚུངས་ལྡན་མཐུན་བཅས་མི་
མཐུན་དབྱེ། །རྣམ་གྲངས་ཀུན་སྦྱོར་འཆིང་བ་དང་། །བག་ལ་ཉལ་
དང་ཉེ་ཉོན་དང་། །ཀུན་དཀྲིས་ཆུ་སྦྱོར་ཉེ་བར་ལེན། །མདུད་པ་སྒྲིབ་
དང་ཐ་བ་དང༌། །དྲི་མ་སྡིག་དང་ཟུང་རྔུ་དང་། །ཅི་ཡང་ཉེས་སྤྱོད་
ཟག་པ་དང་། །ཡངས་པ་དང་ནི་ཡོངས་གདུང་འཁྲུག །འཐབ་དང་
རིམས་ནད་ནགས་སྦྱོར་དང༌། །གེགས་བཅས་ཉི་ཤུ་བཞི་རུ་འདོད། །
རྗེས་སུ་ཆགས་དང་ཁོང་ཁྲོ་དང་། །ང་རྒྱལ་མ་རིག་ལྟ་བ་དང་། །
མཆོག་ཏུ་འཛིན་དང་ཐེ་ཚོམ་དང༌། །ཕྲག་དོག་སེར་སྣ་ཀུན་སྦྱོར་
དགུ༑ །འདོད་ཆགས་ཞེ་སྡང་གཏི་མུག་སྟེ། །འཆིང་བ་རྣམ་པ་གསུམ་
ཡིན་ནོ། །འདོད་ཆགས་དང་ནི་ཁོང་ཁྲོ་དང་། །དེ་བཞིན་སྲིད་པའི་
འདོད་ཆགས་དང་། །ང་རྒྱལ་མ་རིག་ལྟ་བ་དང་། །ཐེ་ཚོམ་བཅས་ཏེ་
བག་ཉལ་བདུན། །ཁྲོ་སོགས་སེམས་བྱུང་ཉི་ཤུ་དང་། །གཙོ་བོར་
ཆགས་སྡང་གཏི་མུག་སྟེ། །སེམས་ནི་ཉེ་བར་ཉོན་མོངས་པའི། །བྱེད་
11



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པོ་རྣམ་པ་གསུམ་ཉིད་དོ། །རྨུགས་དང་གཉིད་དང་རྒོད་པ་དང་། །
འགྱོད་དང་ཕྲག་དོག་སེར་སྣ་དང་། །ངོ་ཚ་མེད་དང་ཁྲེལ་མེད་པ། །
ཀུན་ནས་དཀྲིས་པ་རྣམ་པ་བརྒྱད། །འདོད་སྲེད་ལྟ་བའི་ཆུ་བོ་དང༌། །
དེ་བཞིན་མ་རིག་ཆུ་བོ་སྟེ། །འདི་དག་ལ་ནི་སྐབས་གཞན་དུ། །སྦྱོར་
བ་བཞི་ཞེས་ཡང་དག་བསྟན། །འདོད་པ་དང་ནི་ལྟ་བ་དང་། །ཚུལ་
ཞུགས་ཉེ་བར་བར་ལེན་པ་དང་། །དེ་བཞིན་བདག་ཏུ་སྨྲ་བ་སྟེ། །ཉེ་བར་
ལེན་པ་རྣམ་པ་བཞི། །བརྣབ་སེམས་ལུས་ཀྱི་མདུད་པ་དང༌། གནོད་
སེམས་ཚུལ་ཞུགས་མཆོག་འཛིན་དང་། །ལྟ་བའི་མཆོག་འཛིན་
མདུད་པ་སྟེ། །མདུད་པ་རྣམ་པ་བཞི་རུ་བཤད། །འདོད་ལ་འདུན་
དང་གནོད་སེམས་དང་། །རྨུགས་པ་གཉིད་དང་རྒོད་པ་དང་། །
འགྱོད་དང་ཐེ་ཚོམ་ཞེས་བྱ་བ། །འདི་ནི་སྒྲིབ་པ་རྣམ་པ་ལྔ། །འདོད་
ཆགས་དང་ནི་ཞེ་སྡང་དང་། །དེ་བཞིན་གཏི་མུག་ཐ་བ་གསུམ། །དེ་
གསུམ་ལ་ནི་དྲི་མ་དང༌། །སྡིག་དང་ཟུག་རྔུ་གསུམ་ཞེས་བཤད། །ཅི་
ཡང་དང་ནི་ཉེས་སྤྱོད་ཀྱང་། །ཆགས་སྡང་གཏི་མུག་གསུམ་ཉིད་དོ། །
འདོད་དང་དེ་བཞིན་སྲེད་པ་དང་། །མ་རིག་པ་སྟེ་ཟག་པ་གསུམ། །
ཕོངས་པ་ཡོངས་གདུང་འཁྲུག་དང་འཐབ། །རིམས་ནད་ནགས་སྦྱོར་
གེགས་དང་བཅས། །ཆགས་སྡང་གཏི་མུག་རྣམ་གསུམ་གྱི། །དབྱེ་བ་
རྣམ་པ་གསུམ་གསུམ་མོ། །ལོག་ཞུགས་ཡུལ་དང་བདེན་པ་ལ། །
འཇུག་པས་རྣམ་པ་གཉིས་ཡིན་ནོ། །ཁམས་ཀྱིས་ཁོང་ཁྲོ་མ་གཏོགས་
པ༑ །ཁམས་གསུམ་པ་རུ་འདོད་པ་དང་། །ཁོང་ཁྲོ་འདོད་ཁམས་ཉིད་
12



ཆོས་མངོན་པ་ཀུན་ལས་བཏུས་པའི་སྡོམ་བྱང་།
ཡིཀྱིས་ཏེ། །ཚོར་བ་དག་ཀྱང་བརྟག་པར་བྱ། །ཉོན་མོངས་རིས་ཀྱིས་
གཉིས་ཡིན་ཏེ། །མཐོང་དང་བསྒོམ་པས་སྤང་བྱའོ། །ཆགས་ཁྲོ་ང་
རྒྱལ་རྨོངས་ཐེ་ཚོམ། །འཇིག་མཐའ་ལོག་ལྟ་ལྟ་མཆོག་འཛིན། །ཚུལ་
ཁྲིམས་བརྟུལ་ཞུགས་མཆོག་འཛིན་པ། །འདི་དག་མཐོང་སྤང་བཅུ་
ཡིན་ནོ། །བདེན་པ་བཞི་ལ་ལོག་ཞུགས་པས། །དབྱེ་བ་བརྒྱ་རྩ་བཅུ་
གཉིས་སོ། །འདོད་ཆགས་ཁོང་ཁྲོ་ང་རྒྱལ་རྨོངས། །འཇིག་ལྟ་མཐར་
ལྟ་སྒོམ་སྤང་དྲུག །དེ་ལ་ས་དང་ཆེ་འབྲིང་གིས། །དབྱེ་བས་བཞི་བརྒྱ་
བཅུ་བཞིའོ། །ཇི་ལྟར་སྤོང་དང་ཡིད་བྱེད་དང༌། །གང་ཞིག་གང་ལས་
སྤོང་བའོ། །ལས་ཀྱི་མཚན་ཉིད་སེམས་པ་དང་། །དེ་བཞིན་དུ་ནི་
བསམ་པ་
པ་སྟེ། །ལས་རྣམས་ཐམས་ཅད་མདོར་བསྡུ་ན། །རྣམ་པ་
གཉིས་སུ་བསྟན་པ་ཡིན། །སེམས་པ་ཐོག་མའི་གཡོ་བ་སྟེ། །བསམ་པ་
ལུས་ངག་ཡིད་ཀྱི་ལས། །དེ་ལས་མི་དགེའི་ལས་ལམ་བཅུ། །སྲོག་
གཅོད་པ་དང་མ་བྱིན་ལེན། །ལོག་གཡེམ་བརྫུན་དང་ཕྲ་མ་དང་། །
ཚིག་རྩུབ་པོ་དང་རྒྱལ་བའི་ཚིག །བརྣབ་སེམས་གནོད་སེམས་ལོག་
ལྟ་སྟེ། །དེ་སྤོང་དགེ་བ་བཅུ་རུ་བཤད། །ལས་ལ་བྱེད་པ་ངེས་པ་དང་།།
འབྲས་བུ་སྨིན་པར་ངེས་པའོ། །འབྲས་བུ་རྣམ་སྨིན་རྒྱུ་མཐུན་དང་། །
དེ་བཞིན་དུ་ནི་བདག་པོའི་འབྲས། །ཡང་ཅིག་འཕེན་བྱེད་ལས་དང་
ནི༑ །རྫོགས་བྱེད་ལས་ཞེས་རྣམ་གཉིས་གསུངས། །ལས་ནི་འཁོར་བར་
ལྕི་གང་དང་། །ཉེ་བར་གང་དང་གོམས་པ་གང་། །སྔོན་བྱས་གང་
ཡིན་དེ་དག་ལས། །སྔ་མ་སྔ་མ་རྣམ་སྨིན་འགྱུར། །ལས་ལ་བསོད་ཚོ
13



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནམས་བསོད་ནམས་མིན། །མི་གཡོ་བ་སྟེ་ཐམས་ཅད་ཀྱི། །རྩ་བ་མ་
རིག་ཆེན་པོ་སྟེ། །སྦྱོར་བྱེད་ལ་སོགས་དབྱེ་བ་ཡོད། །གཞན་ཡང་ལས་
ལ་ཐུན་མོང་དང་། །དེ་བཞིན་ཐུན་མོང་མ་ཡིན་པ། །སྟོབས་ལྡན་དང་
ནི་མཐུ་ཆུང་བའི། །དབྱེ་བ་རྣམ་པ་བཞི་རུ་གསུངས། །སྟོབས་ལྡན་
གཉེན་པོའི་ཁྱད་པར་དང་། །འཁོར་དང་སྔོན་གོམས་གནས་པ་
དང་། །རང་བཞིན་དང་ནི་འདུ་བྱེད་པས། །སྟོབས་དང་ལྡན་པའི་
ལས་ཡིན་ནོ། །ཡང་ན་ཞིང་དང་དངོས་པོ་དང་། །ངོ་བོ་ཉིད་དང་
བཞི་པོ་དང་། །ཡིད་བྱེད་བསམ་པ་གྲོགས་དང་ནི། །ལན་མང་བརྙན་
པས་སྟོབས་ལྡན་ནོ། །བདེ་སོགས་རྒྱུ་ཡི་ཚོར་བ་བཞིན། །འབྲས་བུ་
འབྱུང་དང་མི་འབྱུང་བ། །སྤྱི་དང་ཁྱད་པར་དབྱེ་བ་ཡིས། །མདོ་
བཞིན་རྣམ་པར་དཔྱད་པར་བྱ། །རབ་ཏུ་དབྱེ་ན་སྡོམ་པ་དང་། །སྡོམ་
པ་མིན་དང་བར་མའོ། །སྡོམ་པ་སོ་སོར་ཐར་བ་དང་། །དེ་བཞིན་
བསམ་གཏན་ཟག་མེད་དོ། །སྡོམ་མིན་དམན་པའི་རིགས་སྐྱེས་དང་།།
དེ་བཞིན་བླངས་པ་དག་ཀྱང་ཡོད། །བར་མ་དམ་བཅའ་མེད་པ་ཡི། །
དགེ་དང་མི་དགེའི་ལས་ཡིན་ནོ། །བདེ་སྡུག་བར་མ་མྱོང་འགྱུར་
དང་༑ །མཐོང་ཆོས་སྐྱེས་དང་ལན་གྲངས་གཞན། །མྱོང་བར་འགྱུར་
བ་སོ་སོ་དང་། །གནག་ལ་རྣམ་སྨིན་གནག་སོགས་སོ། །སྦྱིན་པ་གཞི་
དང་ཀུན་སློང་དང་། །དངོས་དང་ངོ་བོ་ཉིད་ཀྱིས་བསྟན། །ཚུལ་
ཁྲིམས་ལ་ནི་ཡང་དག་པར། །བླངས་པ་སོགས་དང་བསྡམས་སོགས་
གཞན༑ །ལས་ནི་བདག་གིར་བྱ་སོགས་དང་། །བསམ་གྱིས་མི་ཁྱབ་པ་
14



ཆོས་མངོན་པ་ཀུན་ལས་བཏུས་པའི་སྡོམ་བྱང་།
ཡི་ལས། །རྒྱལ་བས་ཇི་སྐད་བསྟན་པ་གང་། །དེ་དག་ཐམས་ཅད་
བསྡུས་པ་ཡིན། །ཀུན་འབྱུང་བདེན་པའི་མཚན་ཉིད་ཀྱང་། །རྒྱུ་དང་
ཀུན་འབྱུང་རབ་སྐྱེ་རྐྱེན། །འགོག་པ་ལ་ཡང་མཚན་ཉིད་དང་། །ཟབ་
དང་བརྡ་དང་དོན་དམ་དང་། །ཡོངས་སུ་མ་རྫོགས་རྫོགས་པ་དང་། །
རྒྱན་མེད་དང་ནི་རྒྱན་ཅན་དང་། །ལྷག་བཅས་དང་ནི་ལྷག་མེད་
དང་། །ཁྱད་པར་འཕགས་དང་རྣམ་གྲངས་སོ། །གཞན་ཡང་འདུས་
མ་བྱས་སོགས་དང་། །མ་སྐྱེས་པ་ལ་སོགས་པའོ། །མཚན་ཉིད་འགོག་
ཞི་གྱ་ནོམ་པ། །ངེས་པར་འབྱུང་བ་རྣམ་པ་བཞི། །ལམ་ནི་སྡུག་བསྔལ་
ཤེས་སོགས་དང༌། །ཚོགས་སྦྱོར་མཐོང་སྒོམ་མཐར་ཕྱིན་ལམ། །ཚོགས་
ལམ་ཚུལ་ཁྲིམས་ལ་སོགས་དང་། །འགྱོད་པ་མེད་དང་ཐོས་སོགས་
སོ༑ །སྦྱོར་བའི་ལམ་ནི་དྲོ་བ་དང་། །རྩེ་མོ་བཟོད་དང་ཆོས་མཆོག་གོ།
མཐོང་ལམ་མི་རྟོགས་ཡེ་ཤེས་ཏེ། །སྡུག་ཀུན་འགོག་དང་ལམ་བདེན་
ལ༑ །ཆོས་རྗེས་བཟོད་དང་ཤེས་པ་ཡིས། །དབྱེ་བས་སྐད་ཅིག་བཅུ་
དྲུག་གོ། །སྒོམ་ལམ་འཇིག་རྟེན་འཇིག་རྟེན་འདས། །ཆུང་དང་འབྲིང་
དང་ཆེན་པོ་དང༌། །སྦྱོར་དང་བར་ཆད་མེད་ལམ་དང༌། །རྣམ་པར་
གྲོལ་དང་ཁྱད་པར་ལམ། །འཇིག་རྟེན་པ་ལ་བསམ་གཟུགས་བརྒྱད། །
དེ་ཡང་ཉོན་མོངས་རྣམ་པ་དང་། །རྣམ་གཞན་རྣམ་པར་དག་པ་སྟེ། །
ཉོན་མོངས་སྲིད་ལྟ་ང་རྒྱལ་རྨོངས། །རྣམ་བྱང་རང་སའི་ཉོན་མོངས་
པ༑ །མངོན་གྱུར་དག་པའི་བསམ་གཟུགས་སོ། །རྣམ་གཞག་ཡན་ལག་
སྙོམས་འཇུག་དང་། །ཚད་དང་མིང་དུ་གདགས་པའོ། །གཟུགས་མེད་
15



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་ལ་ཡན་ལག་གི། །དབྱེ་བ་མེད་པས་བསམ་གཏན་ནི། །དང་པོ་ལ་
ལྔ་རྟོག་དཔྱོད་དང་། །དགའ་དང་བདེ་དང་ཏིང་ངེ་འཛིན། །གཉིས་
པ་ལ་ནི་ཡན་ལག་བཞི། །རབ་དང་དགའ་བདེ་ཏིང་ངེ་འཛིན། །
གསུམ་པ་ལ་ནི་བཏང་སྙོམས་དང་། །དྲན་ཤེས་བདེ་དང་ཏིང་འཛིན་
ལྔ༑ །བཞི་པ་ཚོར་འདུ་བཏང་སྙོམས་དང་། །དྲན་པ་དག་དང་ཏིང་
འཛིན་ན། །སྙོམས་འཇུག་རྣམ་གཞག་ཡིད་བྱེད་བདུན། །མཚན་ཉིད་
རིག་དང་མོས་ལས་བྱུང་། །རབ་དབེན་དགའ་བ་སྡུད་པ་དང་། །
དཔྱོད་དང་སྦྱོར་མཐའ་སྦྱོར་མཐའི་འབྲས། །ཚད་ནི་ཆུང་དང་
འབྲིང་པོ་དང་། །ཆེན་པོར་ཡོངས་སུ་བསྒོམས་པའོ། །འདི་ནི་བསམ་
གཟུགས་ཐམས་ཅད་ཀྱིས། །བསྡུས་པའི་ཏིང་འཛིན་དཔག་མེད་དོ། །
བསམ་གཏན་དང་པོ་ནས་བཟུང་སྟེ། །འདུ་ཤེས་མེད་མིན་སྐྱེ་མཆེད་
བར༑ །ཡོན་ཏན་རྟེན་ཀུན་རབ་མཐའ་དང་། །རྣམ་པར་དག་པ་ཞེས་
བྱའོ༑ །འཇིག་རྟེན་འདས་པའི་སྒོམ་ལམ་ནི། །ཤེས་པ་བརྒྱད་སོགས་
ལྷག་མཐོང་ཆ། །ཟག་པ་མེད་པའི་བསམ་གཟུགས་བདུན། །ཀུན་ལ་
གནས་པ་ཐམས་ཅད་དོ། །སྤང་བྱ་དགུ་ཡི་གཉེན་པོ་རུ། །ཆུང་འབྲིང་
ཆེ་བའི་ལམ་རྣམས་འབྱུང་། །སྦྱོར་དང་བར་ཆད་མེད་པ་དང་། །རྣམ་
གྲོལ་ཁྱད་པར་ལམ་དག་ཀྱང་། །སྤང་བྱ་རགས་དང་ཕྲ་བ་ཡི། །གོ་
རིམ་དག་གིས་བསྟན་པ་ཡིན། །ཞར་བྱུང་ཐོབ་དང་བསྟན་པ་དང༌། །
བསམ་དང་གཉེན་པོ་བསྒོམ་པ་དང༌། །གཉེན་པོ་ཡང་ནི་རྣམ་བཞི་
སྟེ༑ །སུན་འབྱིན་སྤོང་རྟེན་ཐག་བསྲིང་ངོ་། །ཡང་ན་དངོས་པོར་པ
16



ཆོས་མངོན་པ་ཀུན་ལས་བཏུས་པའི་སྡོམ་བྱང་།
རྟོགས་པ་དང་། །རྩོལ་བྱུང་ཏིང་འཛིན་ཡོངས་སྦྱོར་དང༌། །མངོན་
རྟོགས་སྦྱོར་དང་འབྲེལ་བ་དང་། །མངོན་པར་རྟོགས་དང་ངེས་
འབྱིན་ལམ། །ལམ་བཞི་ཆོས་ཀྱི་གནས་བཞི་དང་། །ཞི་ལྷག་དང་ནི་
དབང་པོ་གསུམ། །དངོས་པོར་རྟོགས་ལ་ལུས་དང་ཚོར། །སེམས་ཆོས་
དྲན་པ་ཉེར་བཞག་བཞི། །རྩོལ་བྱུང་མི་མཐུན་གཉེན་པོའི་ཕྱོགས། །
སྐྱེས་དང་མ་སྐྱེས་དབྱེ་བ་ཡི། །བརྩོན་འགྲུས་བསྒོམ་པ་གནས་དང་
བཅས། །ཡང་དག་སྤོང་བ་བཞི་རུ་བཤད། །ཏིང་འཛིན་ཡོངས་སྦྱོང་
འདུན་པ་དང་། །བརྩོན་འགྲུས་དང་ནི་སེམས་པ་དང་། །དཔྱོད་
།
བཅས་རྫུ་འཕྲུལ་རྐང་པ་བཞི། །མངོན་པར་རྟོགས་དང་སྦྱོར་བའི་
ལམ། །དད་དང་བརྩོན་འགྲུས་དྲན་པ་དང་། །ཏིང་ངེ་འཛིན་དང་།
ཤེས་རབ་སྟེ། །འདི་དག་དབང་པོ་ལྔ་ཡིན་ནོ། །མངོན་པར་རྟོགས་
དང་ཉེ་འབྲེལ་བ། །དད་དང་བརྩོན་འགྲུས་དྲན་པ་དང་། །ཏིང་ངེ་
འཛིན་དང་ཤེས་རབ་བཅས། །མི་མཐུན་ཕྱོགས་ཉམས་སྟོབས་ཞེས་
བྱ༑ །བདེན་པ་མངོན་པར་རྟོགས་པ་ན། །དྲན་དང་ཆོས་རབ་རྣམ་
འབྱེད་དང་། །བརྩོན་འགྲུས་དགའ་དང་ཤིན་ཏུ་སྦྱངས། །ཏིང་འཛིན་
བཏང་སྙོམས་བྱང་ལག་བདུན། །རྣམ་དག་ངེས་པར་འབྱིན་པ་ལ། །
ལྟ་དང་རྟོག་དང་དག་ལས་མཐའ། །འཚོ་དང་རྩོད་དང་དྲན་པ་
དང་། །ཏིང་འཛིན་འཕགས་པའི་ལམ་བརྒྱད་དོ། །ལམ་བཞི་མངོན་
ཤེས་བུལ་ལ་དཀའ། །དེ་བཞིན་མྱུར་ལ་དཀའ་བ་དང་། །མངོན་པར་
ཤེས་པ་བུལ་ལ་སླ། །མྱུར་ལ་སླ་བ་དག་ཡིན་ནོ། །ཆོས་ཀྱི་གནས་བཞི་
17



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བརྣབ་སེམས་མེད། །དེ་བཞིན་གནོད་སེམས་མེད་པ་དང་། །ཡང་
དག་དྲན་དང་ཏིང་ངེ་འཛིན། །བསླབ་གསུམ་རྣམ་པར་སྦྱོང་བའི་
གཞི༑ །ཞི་གནས་སེམས་འཇོག་རྒྱུན་དུ་འཇོག །བླན་དང་ཉེར་འཇོག་
འདུལ་བར་བྱེད། །ཞི་བྱེད་རྣམ་པར་ཞི་བྱེད་པ། །རྩེ་གཅིག་དང་ནི་
མཉམ་འཇོག་གོ། །ལྷག་མཐོང་རྣམ་འབྱེད་རབ་ཏུ་འབྱེད། །ཡོངས་སུ་
རྟོག་དང་དཔྱོད་པ་དང་། །ཞི་གནས་དང་ནི་ལྷག་མཐོང་གིས། །
མཉམ་པར་འཇོག་དང་ས་བོན་སྤོང་། །དབང་པོ་ཀུན་ཤེས་བྱེད་པ་།
དང་། །ཀུན་ཤེས་པ་དང་ལྡན་པའོ། །མཐར་ཕྱིན་ལམ་ལ་གནས་ངན་
ལེན༑ །ཐམས་ཅད་སྤོང་དང་མི་སློབ་པའི། །ཆོས་བཅུ་དག་ཀྱང་
མངོན་བྱས་ནས། །གནས་ནི་ཡོངས་སུ་འགྱུར་བ་ཡིན། །ཀུན་འགྲོ་
ཚོར་དང་བག་ཉལ་དང་། །ལས་དང་རྣམ་སྨིན་ཉོན་མོངས་རྒྱུན། །
ལས་སྒྲིབ་རྣམ་སྨིན་སྒྲིབ་པ་དང༌། །སྒྲིབ་རྟོག་ཟས་དང་འཁྲིག་པ་
དང་༑ །རྨི་ལམ་ན་རྒ་འཆི་བ་དང༌། །ངལ་དང་བརྟན་དང་ཆེ་འབྲིང་
ཆུང་༑ །ཉོན་མོངས་སྙོམས་འཇུག་ཤེས་བྱ་ཡི། །སྒྲིབ་པའི་གནས་ངན་
ལེན་སྤོང་ངོ༌། །ལམ་རིགས་སྒྲུབ་པ་ངེས་འབྱིན་ཏེ། །མཚན་ཉིད་རྣམ་
པ་བཞི་ཡིན་ནོ། །ཆོས་རྣམས་ངེས་ལ་གསུང་རབ་ནི། །མདོ་སྡེ་
དབྱངས་བསྙད་ལུང་བསྟན་དང་། །ཚིགས་བཅད་ཆེད་བརྗོད་གླེང་
གཞིའི་སྡེ། །རྟོགས་པ་བརྗོད་དང་དེ་ལྟར་བྱུང༌། །སྐྱེས་རབས་དེ་
བཞིན་ཤིན་ཏུ་རྒྱས། །རྨད་བྱུང་གཏན་ལ་དབབ་པའོ། །ཆོས་འདི་
ཐོས་དང་བསམ་པ་དང་། །དེ་བཞིན་བསྒོམས་པ་ལས་བྱུང་བའི། །ཟ
18



ཆོས་མངོན་པ་ཀུན་ལས་བཏུས་པའི་སྡོམ་བྱང་།
སེམས་དང་སེམས་ལས་བྱུང་བ་ཡི། །སྤྱོད་ཡུལ་ཉིད་ཅེས་རབ་ཏུ་
བསྟན༑ །དེ་ཡང་དམིགས་བཅས་རྣམ་པ་བཅས། །གནས་བཅས་
མཚུངས་པར་ལྡན་ཞེས་བྱ། །ཆོས་ལ་དམིགས་པའི་རབ་དབྱེ་ཡང་། །
ཁྱད་དང་སྤྱོད་པ་རྣམ་སྦྱོར་དང་། །མཁས་པ་དང་ནི་ཉོན་མོངས་པ། །
རྣམ་པར་སྦྱོར་བའི་དམིགས་པའོ། །ཁྱབ་པའི་དམིགས་པ་རྣམ་རྟོག་
གི༑ །གཟུགས་བརྙན་མི་རྟོག་གཟུགས་བརྙན་དང་། །དངོས་པོའི་
མཐའ་དང་དེ་བཞིན་ཉིད། །དགོས་པ་ཡོངས་སུ་གྲུབ་པའོ། །སྤྱོད་པ་
རྣམ་སྦྱོང་དམིགས་པ་ནི། །ཆགས་དང་ཞེ་སྡང་ལ་སོགས་ལ། །མི་སྡུག་
བྱམས་པ་ལ་སོགས་པའི། །གཉེན་པོ་རྗེས་སུ་བསྒྲུབ་པ་ཡིན། །མཁས་
པའི་དམིགས་པ་ཕུང་པོ་ཁམས། །སྐྱེ་མཆེད་རྟེན་ཅིང་འབྲེལ་བར་
འབྱུང་། །གནས་དང་གནས་མ་ཡིན་པ་ལ། །རབ་ཏུ་སྦྱང་བར་བྱ་ཞེས་
གསུངས༑ །ཉོན་མོངས་རྣམ་སྦྱོང་དམིགས་པ་ནི། །འཇིག་རྟེན་ལམ་
ལས་ཞི་རགས་དང༌། །འདས་ལམ་དེ་བཞིན་ཉིད་དང་ནི། །འཕགས་
པའི་བདེན་པ་བཞི་ཡིན་ནོ། །ཆོས་ལ་དཔྱོད་པའི་རིགས་པ་བཞི། །
ལྟོས་པའི་རིགས་དང་བྱ་བྱེད་རིགས། །གཏན་ཚིགས་བསྒྲུབ་པའི་
རིགས་པ་དང་། །ཆོས་ཉིད་ཀྱི་ནི་རིགས་པའོ། །ཆོས་ལ་རིགས་པས་
དཔྱོད་པ་ན། །མིང་དང་དེ་བཞིན་དངོས་པོ་དང༌། །ངོ་བོ་འདོགས་
དང་བྱེ་བྲག་འདོགས། །ཀུན་ཏུ་ཚོལ་བ་བཞི་ཡིན་ནོ། །ཆོས་ལ་ཏིང་
འཛིན་བརྩོན་པ་ཡི། །རྣལ་འབྱོར་པ་ལྔ་གཞི་དང་ནི། །སྐྱེད་དང་མེ་
ལོང་ལྟ་བུ་དང་། །སྣང་བ་དང་ནི་གནས་རྣམས་སོ། །ཆོས་ལ་མཁས་
19



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་གང་ཞེ་ན། །ཆོས་དོན་ཡི་གེ་ངེས་ཚིག་དང༌། །སྔོན་དང་ཕྱི་མཐའ་
འབྲེལ་བ་སྟེ། །ཆོས་ལྔ་དག་ལ་མཁས་པའོ། །ཆོས་དང་དོན་ལ་གནས་
པ་ཡང་། །ཐོས་དང་བསམ་དང་སྒོམ་པ་ཀུན། །མ་ལུས་གཅིག་ཏུ་
ཚོགས་པ་སྟེ། །རྒྱལ་བའི་ཆོས་མཛོད་འཛིན་ཕྱིར་རོ། །གྲངས་དང་
མཚན་ཉིད་གོ་རིམ་དང་། །ངེས་ཚིག་བསྒོམ་པའི་ཡོན་ཏན་དང་། །
རབ་དབྱེ་བསྡུ་དང་མི་མཐུན་ཕྱོགས། །ཡོན་ཏན་ཕན་ཚུན་རྣམ་ངེས་
ཏེ༑ །ཕ་རོལ་ཕྱིན་པ་དྲུག་པོ་ཀུན། །རྣམ་པར་བཞག་པ་བཅུས་བསྟན་
པས༑ །ཤིན་ཏུ་རྒྱས་ལ་བྱང་སེམས་ཀྱི། །ཕ་རོལ་ཕྱིན་པའི་སྡེ་སྣོད་
གྲགས༑ །རིགས་མེད་དགེ་རྩ་མ་བསྐྱེད་པ། །སྡིག་པའི་གྲོགས་པོའི་
ཟིན་པ་ཡིས། །ཟབ་ཅིང་རྒྱ་ཆེའི་ཆོས་ལ་ནི། །སྐྲག་པ་ཀུན་ཏུ་སྐྱེ་བར་
འགྱུར༑ །བདག་ལྟ་མཆོག་ཏུ་འཛིན་པ་དང་། །དོན་ལ་སྒྲ་བཞིན་
འཛིན་པ་ཡིས། །འགའ་ཞིག་མོས་ཀྱང་འདི་ཉིད་ཀྱིས། །ངེས་པར་
འབྱུང་བའི་སྐབས་མེད་དོ། །དོན་སྒྲ་ཇི་བཞིན་ཡོངས་རྟོགས་པས། །
ལྟ་ངན་ཉི་ཤུ་བརྒྱད་འབྱུང་སྟེ། །མཚན་མར་ལྟ་དང་རང་བཞིན་ལ། །
སྐུར་པ་འདེབས་པའི་ལྟ་བ་གསུམ། །ཡོངས་སུ་འཛིན་དང་བསྒྱུར་
བའི་ལྟ། །ཁ་ན་མ་ཐོ་མེད་ལྟ་དང་། །ངེས་པར་འབྱུང་དང་དཔའ་ཟ་
དང་། །རབ་ཏུ་འཁྲུགས་པའི་ལྟ་བ་དང༌། །ཕྱིན་ཅི་ལོག་དང་འཕེལ་
བའི་ལྟ། །ཁས་མི་ལེན་དང་ངན་གཡོ་དང་། །བཀུར་སྟི་རྨོངས་པ་
བརྟེན་པ་དང་། །རྩ་བའི་ལྟ་སྟེ་བཅུ་བདུན་ལ། །སྐྱོན་གྱིས་སླར་ཡང་
བསྙད་པ་ནི། །ལྟ་ལ་ལྟ་བ་མིན་ལྟ་དང་། །སྦྱོར་བ་སེལ་དང་དེ་བཞིན་
20



ཆོས་མངོན་པ་ཀུན་ལས་བཏུས་པའི་སྡོམ་བྱང་།
དུ། །ངེས་འབྱིན་མིན་པར་ལྟ་བ་དང་། །སྒྲིབ་ལ་སོགས་པའི་ལྟ་བ་
དང་། །བསོད་ནམས་མིན་པ་འཕེལ་ལྟ་དང་། །འབྲས་མེད་ལྟ་དང་
ཆད་པས་བཅད། །སྐུར་འདེབས་བསྙད་མིན་ལྟ་བ་དང་། །ལྟ་ཆེན་ང་
རྒྱལ་ལྟ་བའོ། །དེ་ཕྱིར་ཡི་གེ་ཐ་དད་ཀྱི། །དགོངས་པ་དག་ནི་བརྟག་
བྱ་སྟེ། །རང་དང་རང་གི་བདག་ཉིད་དུ། །མེད་ཕྱིར་རང་གི་ངོ་བོ་ལ། །
མི་གནས་ཕྱིར་དང་གཟུང་བཞིན་དེ། །མེད་ཕྱིར་ངོ་བོ་ཉིད་མེད་དོ། །
ལས་ནི་མཚན་ཉིད་སྐྱེ་བ་དང་། །དོན་དམ་ངོ་བོ་ཉིད་མེད་པ། །
མཚན་ཉིད་གསུམ་ལ་གོ་རིམ་བཞིན། །འབྱུང་ཕྱིར་ངོ་བོ་ཉིད་མེད་
དོ༑ །སྔ་མ་ཕྱི་མའི་རྟེན་ཡིན་པས། །ངོ་བོ་ཉིད་ནི་མེད་པ་ཡིས། །སྐྱེ་
མེད་འགག་མེད་གཟོད་ནས་ཞི། །རང་བཞིན་མྱ་ངན་འདས་པ་
འགྲུབ། །ཤིན་ཏུ་རྒྱས་ལ་སངས་རྒྱས་ཀྱི། །དགོངས་པ་ཁོང་དུ་ཆུད་
པའི་རྒྱུ། །དགོངས་དང་ལྡེམ་པོར་དགོངས་པ་ཡི། །རྣམ་པར་དབྱེ་བ་
ཉིད་ཡིན་པས། །མཉམ་པ་ཉིད་དང་དོན་གཞན་དང་། །དེ་བཞིན་དུ་
ནི་དུས་གཞན་དང་། །གང་ཟག་གི་ནི་བསམ་པ་ལ། །དགོངས་པ་རྣམ་
པ་བཞི་ཡིན་ནོ། །གཞུག་པ་ལྡེམ་པོར་དགོངས་པ་དང་། །མཚན་ཉིད་
ལྡེམ་པོར་དགོངས་པ་དང་། །གཉེན་པོ་ལྡེམ་པོར་དགོངས་པ་དང་། །
བསྒྱུར་བ་ལྡེམ་པོར་དགོངས་པའོ། །ཤིན་ཏུ་རྒྱས་ལ་རྒྱལ་བའི་སྲས། །
ཏིང་འཛིན་ཕན་ཡོན་ལྔ་འཐོབ་སྟེ། །སྐད་ཅིག་རེ་བཞིན་གནས་ངན་
ལེན༑ །ཐམས་ཅད་འཇིག་པར་བྱེད་པ་དང་། །སྣ་ཚོགས་འདུ་ཤེས་
དང་བྲལ་བ། །ཆོས་ཀྱི་དགའ་བ་ཐོབ་པ་དང་། །ཆོས་ལ་ཤེས་རབ་།
21



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྣང་བ་ནི། །ཡོངས་སུ་མ་ཆད་ཐོབ་པ་དང་། །ཆོས་ཀྱི་དབྱིངས་དང་
ཆ་མཐུན་པའི། །མི་རྟོག་ཡེ་ཤེས་ཐོབ་པ་དང་། །གནས་ཡོངས་འགྱུར་
བའི་ཆོས་ཀྱི་སྐུ། །རབ་ཏུ་རྫོགས་པར་འགྱུར་བའོ། །འཐོབ་པ་རྣམ་
ངེས་གང་ཟག་དང་། །མངོན་རྟོགས་རྣམ་པར་བཞག་པའོ། །སླ་བར་
ཐ་སྙད་གདགས་ཕྱིར་དང༌། །འཇིག་རྟེན་མི་སྐྲག་བྱ་ཕྱིར་དང་། །
འཇིག་རྟེན་པ་ཡི་རྗེས་འཇུག་ཕྱིར། །བདག་ཕྱིར་གང་ཟག་བཞག་པ་
ཡིན༑ །སྤྱོད་དང་ངེས་འབྱུང་ཉེར་བརྟན་དང་། །སྦྱོར་དང་འབྲས་བུ་
རབ་དབྱེ་དང་། །ཁམས་དང་སྤྱད་པའི་རབ་དབྱེ་བས། །གང་ཟག་
རྣམ་པར་བསྟན་པ་ཡིན། །སྤྱོད་པས་དབྱེ་ལ་འདོད་ཆགས་དང༌། །ཞེ་
སྡང་དང་ནི་གཏི་མུག་དང་། །ང་རྒྱལ་རྣམ་རྟོག་ཆ་མཉམ་སྤྱོད། །དེ་
བཞིན་ཉོན་མོངས་ཆུང་བའོ། །ངེས་པར་འབྱུང་བས་དབྱེ་བ་ནི། །
ཐེག་གསུམ་ལ་བརྟེན་གང་ཟག་གསུམ། །ཉེ་བར་བརྟན་པས་རབ་
དབྱེ་བ། །ཚོགས་ནི་རྒྱ་ཆེར་མ་བསོགས་དང་། །དེ་བཞིན་བསགས་ལ་
མ་བསགས་དང་། །ཚོགས་བསགས་པ་ཡི་གང་ཟག་གོ། །སྦྱོར་བས་
རབ་ཏུ་དབྱེ་བ་ནི། །དད་དང་ཆོས་ཀྱི་རྗེས་འབྲང་ངོ་། །འབྲས་བུས་
རབ་དབྱེ་དད་མོས་དང༌། །མཐོང་བས་ཐོབ་དང་ལུས་མངོན་བྱེད། །
ཤེས་རབ་ཀྱི་ནི་རྣམ་གྲོལ་དང༌། །གཉིས་ཀའི་ཆ་ལས་གྲོལ་བ་དང་། །
འབྲས་བུ་བཞི་ལ་ཞུགས་པ་དང་། །དེ་བཞིན་གནས་པ་རྣམ་བཞི་
དང་༑ །རེ་ལྟར་ཐོག་ན་ལན་བདུན་པ། །རིགས་སྐྱེས་བར་ཆད་གཅིག་
པ་དང་། །བར་འདའ་དེ་བཞིན་སྐྱེས་འདའ་དང་། །འདུ་བྱེད་མེད་
22



ཆོས་མངོན་པ་ཀུན་ལས་བཏུས་པའི་སྡོམ་བྱང་།
དང་འདུ་བྱེད་བཅས། །གོང་འཕོ་ཉམས་པའི་ཆོས་ཅན་དང་། །
བདག་གསོལ་བ་དང་རྗེས་སུ་བསྲུང་། །མི་བསྐྱོད་རྟོགས་པའི་སྐལ་བ་
ཅན༑ །མི་གཡོ་བ་ཡི་ཆོས་ཅན་ནོ། །ཁམས་ཀྱིས་རབ་ཏུ་དབྱེ་བ་ནི། །
འདོད་པའི་སོ་སྐྱེ་སློབ་མི་སློབ། །དེ་བཞིན་གཟུགས་དང་གཟུགས་
མེད་དང༌། །འདོད་དང་གཟུགས་སྤྱོད་བྱང་སེམས་དང་། །འདོད་ན་
རང་སངས་རྒྱས་པ་དང་། །བསམ་མི་ཁྱབ་པ་རྫོགས་སངས་རྒྱས། །
སྐྱེད་པས་དབྱེ་བ་མོས་སྤྱོད་དང་།། །ལྷག་བསམ་སྤྱོད་དང་མཚན་
བཅས་དང་། །མཚན་མ་མེད་པར་སྤྱོད་པ་དང་། །དེ་བཞིན་འདུ་བྱེད་
མེད་པའོ། །ལམ་གྱིས་མངོན་རྟོགས་རྣམ་གཞག་པ། །བཅུ་སྟེ་ཆོས
དོན་དེ་ཁོ་ན། །རྗེས་རྟོགས་དེ་བཞིན་དཀོན་མཆོག་དང་། །མི་འབྱུང་
མཐར་ཐུག་འཕགས་གསུམ་རྟོགས། །ཆོས་རྟོགས་པ་ཡི་མདོ་སོགས་
ལ༑ །མོས་དང་དད་པ་ཐོབ་པའོ། །དོན་མངོན་རྟོགས་པ་དྲོད་རྩེ་
དང་༑ །བཟོད་དང་ཆོས་མཆོག་ཐོབ་པའོ། །དེ་ཉིད་རྟོགས་པ་མཐོང་
བའི་ལམ། །སྐད་ཅིག་བཅུ་དྲུག་བདག་ཉིད་དོ། །རྗེས་རྟོགས་སྒོམ་
ལམ་འཇིག་རྟེན་དང་། །འཇིག་རྟེན་འདས་པ་ཐམས་ཅད་དོ། །
།
དཀོན་མཆོག་མངོན་རྟོགས་སངས་རྒྱས་ལ། །ཤེས་ནས་དད་པ་ཐོབ་
པ་དང༌། །དེ་བཞིན་ཆོས་དང་དགེ་འདུན་ལ། །ཤེས་ནས་དད་པ་ཐོབ་
པའོ༑ །ཀུན་ཏུ་མི་འབྱུང་མངོན་པར་རྟོགས། །བདག་གི་དམྱལ་སོགས་
ཟད་པའོ། །མཐར་ཐུག་པ་ཡི་མངོན་པར་རྟོགས། །དེ་ནི་མཐར་ཕྱིན་
ལམ་དུ་བསྟན། །ཉན་ཐོས་མངོན་རྟོགས་སྔར་བཤད་དག །གཞན་གྱི་
23



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྒྲ་ལ་རྟོགས་པའོ། །རང་སངས་རྒྱས་ཀྱིས་སྔ་མ་བདུན། །རང་གི་
མངོན་པར་རྟོགས་པའོ། །བྱང་སེམས་ཀྱིས་ནི་ཉན་རང་དག །འདུལ་
ཕྱིར་དེ་དག་རྗེས་སུ་སྟོན། །ཡང་ན་ས་ནི་རབ་དགའ་སོགས། །སྐྱོན་།
མེད་པ་ལ་ཞུགས་པ་ནི། །རྒྱལ་སྲས་རྣམས་ཀྱི་མངོན་རྟོགས་ཏེ། །
གཞན་དང་ཐུན་མོང་མིན་པར་བཤད། །དམིགས་པ་ཉེ་བར་རྟོན་པ་
དང་༑ །རབ་ཏུ་རྟོགས་དང་ཁས་ལེན་དང་། །ངེས་པར་འབྱུང་དང་
ཡོངས་འཛིན་དང་། །གནས་དང་བཙུན་པར་སྐྱེ་བ་དང་། །ཞིང་དང་
འབྲས་བུའི་ཁྱད་པར་ཏེ། །དེ་ལ་གནས་འགྱུར་ཡོན་ཏན་དང་། །རྣམ་
དག་ཡོངས་དག་ལུས་དང་ནི། །ལོངས་སྤྱོད་ལས་ཀྱི་ཁྱད་པར་དང༌། །
སྐུ་གསུམ་དང་ནི་མྱང་འདས་དང་། །འདྲེས་དང་སྒྲིབ་པ་དག་པ་
དང་། །ཕྲིན་ལས་དང་ནི་སྣ་ཚོགས་སྟོན། །ཉེར་འཚེ་ཐབས་མིན་ངན་
སོང་དང་། །འཇིག་ལྟ་ཐེག་པ་དམན་པ་ལས། །སྐྱོབ་པའི་ཁྱད་པར་
ཤེས་པར་བྱ། །ཚད་མེད་རྣམ་ཐར་ཟིལ་གནོན་དང་། །ཟད་པར་དང་
ནི་ཉོན་མོངས་མེད། །སྨོན་ཤེས་སོ་སོ་ཡང་དག་རིག །མངོན་པར་ན
ཤེས་དང་མཚན་བཟང་པོ། །ཡོངས་དག་སྟོབས་དང་མི་འཇིགས་
དང་༑ །དེ་བཞིན་དྲན་པ་ཉེ་བར་བཞག །བསྲུང་མེད་བསྙེལ་བ་མི་
མངལ་དང༌། །བག་ཆགས་བཅོམ་དང་ཐུགས་རྗེ་ཆེ། །མ་འདྲེས་རྣམ་
ཀུན་མཁྱེན་པ་སོགས། །མདོ་ལས་ཇི་སྐད་གསུངས་བཞིན་ནོ། །ཚད་
མེད་བྱམས་དང་སྙིང་རྗེ་དང་། །དེ་བཞིན་དགའ་དང་བཏང་སྙོམས་
སོ༑ །རྣམ་ཐར་གཟུགས་ཅན་གཟུགས་ཅན་མིན། །སྡུག་དང་ནམ་བ
24



ཆོས་མངོན་པ་ཀུན་ལས་བཏུས་པའི་སྡོམ་བྱང་།
མཁའ་རྣམ་ཤེས་དང་། །ཅི་ཡང་མེད་དང་མེད་མིན་དང་། །དེ་བཞིན་
འདུ་ཤེས་ཚོར་འགོག་གོ། །ཟིལ་གནོན་གཟུགས་སུ་འདུ་ཤེས་པས། །
ཆུང་ངུའི་གཟུགས་དང་ཆེན་པོ་དང་། །དེ་བཞིན་གཟུགས་མེད་འདུ་
ཤེས་པས། །ཆུང་དང་ཆེན་པོ་ཟིལ་གནོན་དང༌། །གཟུགས་མེད་པ་ཡི་
འདུ་ཤེས་ཀྱིས། །ཁ་དོག་བཞི་ལའང་དེ་བཞིན་ནོ། །ཟད་སར་ཆུ་དང་
མེ་དང་རླུང་། །སྔོ་སེར་དམར་དང་དཀར་པོ་དང་། །ནམ་མཁའ་དང་
ནི་རྣམ་ཤེས་ཏེ། །འདི་ཡིས་རྣམ་ཐར་རྫོགས་པར་བྱེད། །བདག་ལ་
བརྟེན་ནས་གཞན་རྒྱུད་ཀྱི། །ཉོན་མོངས་རྗེས་སུ་བསྲུང་བ་དང༌། །
སྨོན་པའམ་བསམ་པར་བྱ་བ་དག །ཐམས་ཅད་རྗེས་སུ་རྟོགས་པའོ། །
ཆོས་དང་དོན་དང་ངེས་པའི་ཚིག །སྤོབས་པ་སོ་སོ་ཡང་དག་རིག །
རྫུ་འཕྲུལ་ལྷ་ཡི་རྣ་བ་དང་། །སེམས་ཀྱི་རྣམ་གྲངས་སྔོན་གནས་དྲན། །
འཆི་འཕོ་སྐྱེ་དང་ཟག་ཟད་དེ། །མངོན་པར་ཤེས་པ་དྲུག་ཏུ་བཤད། །
མཐོང་ན་ཚིམ་བྱེད་ཡོན་ཏན་གང་། །དེ་ནི་སྐྱེས་བུ་ཆེན་པོའི་མཚན། །
གནས་དང་དེ་བཞིན་དམིགས་པ་དང་།།ཐུགས་དང་མཁྱེན་པ་
ཡོངས་དག་བཞི། །སྟོབས་ནི་གནས་དང་གནས་མིན་དང་། །ལས་
དང་བསམ་གཏན་དབང་པོ་དང་། །མོས་པ་ཁམས་དང་ཀུན་འགྲོའི་
ལམ༑ །སྔོན་གནས་འཆི་འཕོ་ཟག་ཟད་སྟོབས། །རྟོག་པ་དང་ནི་སྤོང་
བ་དང་། །གེགས་དང་ལམ་སྟོན་མི་འཇིགས་བཞི། །གུས་བཅས་གུས་
པ་མེད་པ་དང་། །འདྲེས་ལ་དྲན་པ་ཉེ་བར་བཞག །སྐུ་དང་གསུང་
དང་ཐུགས་ཀྱི་ལམ། །ཐམས་ཅད་བསྲུང་མེད་མཚན་ཉིད་ལྡན། །
25



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མབསྙིལ་བ་མི་མངའི་ཆོས་ཉིད་དང་། །བག་ཆགས་ཡང་དག་བཅོམ་པ་
དང་། །སྐྱེ་བོ་ཀུན་ལ་རྣམ་ཀུན་ཏུ། །ཐུགས་རྗེ་ཆེ་དང་ཡང་དག་ལྡན། །
སྤྱོད་པ་དང་ནི་རྟོགས་པ་དང་། །ཡེ་ཤེས་ཕྲིན་ལས་ཀྱིས་བསྡུས་པའི། །
དྲུག་དང་དྲུག་དང་གསུམ་གཉིས་ཏེ། །དེ་དག་རྒྱལ་བའི་མ་འདྲེས་
ཆོས༑ །རྣམ་པ་ཐམས་ཅད་མཁྱེན་པ་ཉིད། །ཐམས་ཅད་མངོན་སུམ་
གཟིགས་པ་སྟེ། །འདི་དག་སོ་སོའི་ལས་དང་བཅས། །རྣམ་པར་
བཤད་པ་ཤེས་པར་བྱ། །རྒྱལ་བའི་སྲས་རྣམས་མངོན་པར་རྟོགས། །
མཐའ་དག་མངོན་དུ་བྱས་གྱུར་ཀྱང༌། །ལྷག་མེད་ཞི་བ་སྤངས་པ་སྟེ། །
མི་ཟད་པ་ཡི་མདོ་བཞིན་ནོ། །བྱང་ཆུབ་སེམས་དཔའ་ཤེས་བྱ་དང་། །
ཐབས་དང་ཡང་དག་མིན་རྟོག་དང་། །མི་རྟོག་པ་ལ་མཁས་པ་དང༌།།
དུས་སུ་དབང་པོ་སྦྱོང་བའོ། །ཤེས་བྱ་འཁྲུལ་དང་འཁྲུལ་པའི་གནས། །
མ་འཁྲུལ་པ་ཡི་གནས་ཉིད་དང་། །འཁྲུལ་མིན་མ་འཁྲུལ་མིན་པ་
དང་༑ །མ་འཁྲུལ་པ་དང་དེའི་རྒྱུ་མཐུན། །ཐབས་ནི་སེམས་ཅན་
ཡོངས་སྨིན་དང་། །སངས་རྒྱས་ཆོས་ཡོངས་རྫོགས་པ་དང་། །མངོན་
པར་ཤེས་པ་མྱུར་བ་དང་། །ལམ་གྱི་རྒྱུན་ལ་མཁས་པའོ། །ཡང་དག་
མིན་པའི་རྟོག་པ་ནི། །རྩ་རྟོག་མཚན་མའི་རྣམ་པར་རྟོག །མཚན་
མར་སྣང་བའི་རྣམ་རྟོག་དང་། །དེ་བཞིན་མཚན་མར་འགྱུར་བ་
དང་། །མཚན་མར་སྣང་བ་འགྱུར་རྟོག་དང་། །གཞན་གྱིས་བསྟན་
དང་ཚུལ་མིན་རྟོག །ཚུལ་བཞིན་རྟོགས་དང་མངོན་ཞེན་དང་། །རྣམ་
པར་གཡེང་བའི་རྟོག་རྣམས་ཏེ། །རྣམ་གཡེང་ལ་ཡང་དངོས་མེད་
26



ཆོས་མངོན་པ་ཀུན་ལས་བཏུས་པའི་སྡོམ་བྱང་།
དང་། །དངོས་པོར་རྟོགས་དང་སྒྲོ་འདོགས་དང་། །དེ་བཞིན་སྐུར་
འདེབས་རྣམ་རྟོག་དང་། །གཅིག་པ་དང་ནི་ཐ་དད་རྟོག །ང་བ་ཉིད་
དང་ཁྱད་པར་དང་། །མིང་བཞིན་དོན་དུ་རྟོག་པ་དང༌། །དོན་བཞིན་
མིང་དུ་རྟོགས་པའོ། །མི་རྟོག་པ་ལ་མཁས་པ་ནི། །ཆོག་པ་ཉིད་དུ་མི་
རྟོག་དང་། །ཕྱིན་ཅི་མ་ལོག་མི་རྟོག་དང་། །སྤྲོས་མེད་རྣམ་པར་མི་
རྟོག་གོ། །སྤྲོས་མེད་དེ་ཡང་མི་རྟོག་པ། །སྐྱོན་ཅན་ལྔ་ལས་འདས་པ་
སྟེ༑ །ཅི་ཡང་ཡིད་ལ་བྱར་མེད་པ། །གཉིད་མཐུག་བཞིན་དུ་གནས་པ་
དང་། །རྟོགས་དང་དཔྱོད་པ་མེད་པ་ཡི། །བསམ་གཏན་གྱི་ནི་ཏིང་
འཛིན་དང་། །རྣམ་རྟོག་ཉེར་ཞི་འདུ་ཤེས་དང་། །ཚོར་བ་འགོག་པའི་
སྙོམས་འཇུག་དང་། །ངོ་བོ་ཉིད་ཀྱིས་རྟོག་མེད་པ། །གཟུགས་ལ་
སོགས་པ་ལྟ་བུ་དང་། །རྣམ་པར་རྟོག་པ་མི་བྱ་ཞེས། །དམིགས་ལ་
མངོན་པར་འདུ་བྱེད་པའོ། །འོན་ཀྱང་ཡང་དག་གདམས་པ་ལ། །
བརྟེན་ནས་དམིགས་པ་མེད་པ་ཡི། །ཆོས་རྣམས་ཀྱི་ནི་དེ་བཞིན་
ཉིད༑ །སྤྲོས་པ་མེད་ལ་འཇོག་པ་ཡིན། །རིགས་ཅན་གསུམ་ལས་རྒྱལ་
སྲས་རྣམས། །དབང་པོ་རྣོ་བ་ཡིན་མོད་ཀྱི། །རྣོ་བ་ཆུང་ལས་འབྲིང་པོ་
དང་༑ །འབྲིང་ལས་མཆོག་ཏུ་བསྒྲུབས་པའོ། །འབེལ་གཏམ་རྣམ་པར་
ངེས་པ་ལ། །དོན་དང་རྣམ་བཤད་ངེས་པ་དང༌། །རབ་ཏུ་བསྟན་པ་
རྣམ་ངེས་དང་། །དྲི་དང་བསྡུ་བ་ངེས་པ་དང་། །དེ་བཞིན་སྨྲ་བ་རྣམ་
ངེས་དང་། །ལྡེམ་པོར་དགོངས་པ་ངེས་པའོ། །དེ་ལས་དོན་རྣམ་ངེས་
པ་ལ། །ངོ་བོའི་དོན་དང་རྒྱུའི་དོན་དང་། །འབྲས་བུའི་དོན་དང་ལས་ལ།
27



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དོན་དང་། །ལྡན་པའི་དོན་དང་འཇུག་དོན་རྣམས། །ངོ་བོ་མཚན་
ཉིད་གསུམ་ཡིན་ལ། །རྒྱུ་ནི་སྐྱེ་དང་འབྱུང་བ་དང་། །དེ་བཞིན་དུ་ནི་
འགྲུབ་པའི་རྒྱུ། །འབྲས་བུ་རྣམ་སྨིན་རྒྱུ་མཐུན་པ། །བདག་འབྲས་
སྐྱེས་བུ་བྱེད་པ་དང༌། །དེ་བཞིན་བྲལ་བའི་འབྲས་བུའོ། །ལས་ནི་
དམིགས་དང་བྱེད་པ་དང༌། །འབད་དང་སྒྱུར་དང་འཐོབ་པའི་ལས།།
ལྡན་པ་མང་པོ་ལས་གྱུར་དང་། །རྗེས་སུ་འཆིང་དང་འབྲེལ་བ་དང་།།
གནས་སྐབས་དག་ལས་གྱུར་པ་དང་། །འགྱུར་བ་ལས་གྱུར་ལྡན་
པའོ༑ །འདུག་པ་མཚན་ཉིད་རྟེན་དང་ནི། །ཕྱིན་ཅི་ལོག་དང་མ་ལོག་
དང་། །རབ་ཏུ་དབྱེ་བའི་འཇུག་པའོ། །རྣམ་བཤད་ངེས་པ་ཤེས་བྱ་
དང་༑ །དོན་དང་ཡོངས་སུ་ཤེས་པའི་རྒྱུ། །ཡོངས་སུ་ཤེས་དང་འབྲས་
བུ་དང་། །དེ་བཞིན་རབ་ཏུ་ཤེས་པའོ། །ཡང་ན་རྣམ་པར་བཤད་པའི་
སྒོ ༈ །བཅུ་བཞི་དག་ཏུ་ཤེས་བྱ་སྟེ། །བསྡུས་དང་དངོས་པོ་བསྡུས་པ་
དང་༑ །ཡན་ལག་ཉེ་བའི་ཡན་ལག་དང་། །གོང་ནས་གོང་དུ་མངོན་
བསྒྲུབ་པ། །སྤོང་དང་ཡི་གེ་ཡོངས་བསྒྱུར་དང་། །རབ་ཏུ་ཆུད་ཟ་ཆུད་
མི་ཟ། །གང་ཟག་རྣམ་པར་བཞག་པ་དང་། །དེ་བཞིན་རབ་དབྱེ་རྣམ་
གཞག་པ། །ཚུལ་དང་ཡོངས་སུ་ཤེས་སོགས་དང་། །སྟོབས་དང་
སྟོབས་མ་ཡིན་པ་དང་། །བཟླས་ཏེ་བརྗོད་དང་མངོན་བསྒྲུབ་པོ། །
རབ་ཏུ་ཕྱེ་ནས་བསྟན་པ་ཡང་། །ཆོས་ལ་གཅིག་ནས་རྟོགས་པ་དང༌།།
གོང་མའི་ཚིག་ལ་སྦྱོར་བ་དང་། །དེ་བཞིན་འོག་མར་སྦྱོར་བ་དང༌། །
མུ་གཉིས་པ་དང་མུ་བཞི་པ། །དྲིས་ལ་དེ་བཞིན་ལན་ལྡོན་དང་། །དེ་
28



ཆོས་མངོན་པ་ཀུན་ལས་བཏུས་པའི་སྡོམ་བྱང་།
མེད་པ་ཡི་དྲི་བ་ལ། །མེད་ཅེས་རྣམ་པར་སྤོང་བའོ། །ཡང་དག་པར་
ནི་དྲི་བ་ལ། །ཅི་ཞེས་བསྟན་པ་རྣམ་བཞི་དང་། །དེ་བཞིན་གང་ཞེས་
རྣམ་བཞི་སྟེ། །དྲི་བ་རྣམ་པར་ངེས་པ་བརྒྱད། །ཡང་ཅིག་སུན་འབྱིན་
སྒྲུབ་བྱེད་དང་། །གཅོད་པར་བྱེད་དང་ཆུད་བྱེད་དོ། །སྦུ་བ་རྣམ་པར་
ངེས་པ་ནི། །བྱ་བ་བསྒྲུབ་དང་འདུག་པ་དང་། །ཆོས་པ་དང་ནི་
རིགས་པས་ཀྱང་། །འབེལ་བའི་གཏམ་དང་རབ་རྟོགས་དང་། །རྣམ་
པར་དག་དང་མངོན་བསྒྲུབས་དང་། །ཚིག་རབ་དབྱེ་དང་ལྷུན་གྱིས་
གྲུབ༑ །སྨྲ་རྣམ་ངེས་པ་སྨྲ་བ་དང་། །སྨྲ་བའི་ཞལ་ཆེ་སྨྲ་བའི་གཞི། །སྨྲ་
བའི་རྒྱན་དང་ཆད་པས་བཅད། །སྨྲ་ལས་བྱུང་དང་གཅེས་སྤྲས་སོ། །
སྨྲ་དང་རྨད་ཁྱེར་རྩོད་པ་དང་། །ཚིག་ངན་མཐུན་དང་གཏམས་པ་
བཅས༑ །ཞལ་ཆེ་རྒྱལ་དང་བསྐོས་པའི་ས། །འདུས་དང་ཟླ་གྲོགས་
མཁས་རྣམས་སོ། །གཞི་ནི་བསྒྲུབ་དང་སྒྲུབ་པ་སྟེ། །བསྒྲུབ་པ་ངོ་བོ་
ཉིད་གཉིས་དང་། །དེ་བཞིན་ཁྱད་པར་རྣམ་གཉིས་ཀྱི། །དབྱེ་བ་རྣམ་
པ་བཞི་ཉིད་དང་། །སྒྲུབ་པ་ལ་ནི་དམ་བཅའ་དང་། །གཏན་ཚིག་
དཔེ་དང་ཉེ་སྦྱར་དང་། །འཇུག་སྡུད་མངོན་སུམ་རྗེས་དཔག་དང་། །
ཡིད་ཆེས་པ་ཡི་ལུང་ཡིན་ནོ། །རྒྱན་ནི་གཞུང་ལུགས་ཤེས་པ་དང་། །
ཚིག་ཟུར་ཕྱིན་པ་ཕུན་ཚོགས་དང༌། །མི་འཇིག་པ་དང་བརྟན་པ་
དང་། །ཡང་དག་དོན་དང་མཐུན་པའོ། །ཆད་པས་བཅད་པ་གཏམ་
རྗེས་བཅད། །འཕྲོ་ལུས་གཏམ་གྱི་ཉེས་པ་སྟེ། །གཏམ་རྗེས་བཅད་པ་
རང་སྐྱོན་བརྗོད། །གཞན་གྱི་ལུགས་ལ་བསྔགས་པའོ། །གཏམ་འཕྲོ་
29



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལུས་པ་གཞན་དུ་བརྒྱུད། །གཏམ་གཞན་སྨྲ་དང་ཁྲོ་བ་དང་། །ང་རྒྱལ་
འཆང་དང་མནར་སེམས་པ། །དེ་བཞིན་མི་བཟོད་ལ་སོགས་ཡིན། །
གཏམ་གྱི་ཉེས་པ་ཅལ་ཅོལ་དང་། །འཁྲུགས་དང་བརྡ་ཕྲད་མི་རུང་
དང་། །རན་པ་མ་ཡིན་དོན་མི་ལྡན། །དུས་ཚིག་མ་ཡིན་མི་བརྟན་
དང་། །མི་གསལ་བ་དང་ཚིག་མི་གསལ། །དེ་བཞིན་དུ་ནི་རྒྱུན་ཆགས་
མིན༑ །སྨྲ་བྱུང་ཕྱིར་རྒོལ་སྣོད་མིན་དང༌། །གཟུར་གནས་མོད་དང་མ
བྱུང་བས། །སྨྲ་བར་མི་བྱེད་དེ་དག་ལས། །ལྡོག་ན་དེ་བཞིན་སྨྲ་བྱེད་
དོ༑ །གཅེས་སྨྲས་བྱ་བ་གཞུང་ལུགས་ལ། །མཁས་པས་ཀུན་ཏུ་སྨྲ་བ་
དང་། །འཇིགས་པ་མེད་དང་སྤོབས་པ་ཡིས། །ཐམས་ཅད་དུ་ནི་ལན་
གདབ་བྱ། །བདག་ཉིད་ལེགས་པར་འདོད་པ་ཡིས། །སྨྲ་བའི་ཚུལ་ལ་
མཁས་བྱ་ཞིང་། །རྒྱུ་མཚན་བཅུ་གཉིས་ལ་བརྟག་སྟེ། །གཞན་དང་
ལྷན་ཅིག་རྩོད་མི་བྱ། །དོན་མཆོག་ལྡན་པ་དཀོན་པ་དང་། །ཤེས་ཕྱིར་
སྨྲ་དང་གཟུར་གནས་པའི། །ཚོགས་པ་དག་ཀྱང་དཀོན་པ་དང་། །
ཕྱོགས་ངན་འཛིན་པའི་ཉེས་པ་དང་། །ངན་གཡོས་སྨྲ་དང་དུས་མིན་
དང་། །ཁྱད་དུ་བསད་དང་ཚིག་བརླང་དང་། །ཡིད་འཁྲུགས་པ་ཡི་
ཉེས་པ་རྣམས། །སྤངས་ཏེ་སྨྲ་བ་དཀོན་པ་དང་། །མི་འཁྲུགས་སྨྲ་བ་
དཀོན་པ་དང་། །གཞན་སེམས་བསྲུང་དང་དེ་བཞིན་དུ། །ཏིང་
འཛིན་རྗེས་སུ་བསྲུང་བ་དང་། །རྒྱལ་ཕམ་མེད་པའི་སེམས་དང་ནི། །
རྒྱལ་ཕམ་གྱུར་ཀྱང་ཉོན་མོངས་མེད། །ཕམ་པར་གྱུར་ཚེ་བདེར་
གནས་དང་། །དགེ་བའི་ཆོས་རྒྱུན་ཉམས་མེད་དང་། །མཉམ་འཇོག་
/
30



ཆོས་མངོན་པ་ཀུན་ལས་བཏུས་པའི་སྡོམ་བྱང་།
རྣམ་པར་གྲོལ་བ་རྣམས། །དཀོན་པ་ཉིད་ཕྱིར་དུས་ཀུན་ཏུ། །རྩོད་པ་
དང་དུ་བླང་མི་བྱ། །ལྡེམ་པོར་དགོངས་པ་རྣམ་ངེས་པ། །མིང་ཚིག་ཡི་
གེའི་ཚོགས་རྣམས་ཀྱི། །དངོས་བསྟན་གཞན་དུ་བསྒྱུར་བྱས་ནས། །
དགོངས་པ་ཡོངས་སུ་ཚོལ་བའོ། །དེ་ལྟར་རྒྱལ་བའི་གསུང་རབ་ཡང་
དག་རིགས་པའི་ལམ། །དྲི་མ་མེད་པས་ལེགས་པར་བསྟན་པར་
འཕགས་པའི་གཞུང་། །དོན་དང་ངེས་ཚིག་ཕུན་སུམ་ཚོགས་པའི་
དངོས་བསྟན་འདི། །རབ་རྨོངས་སྐྱེ་བོ་བདག་ལྟའི་སྤྱོད་ཡུལ་མ་
ལགས་ཀྱང་། །དམ་ཆོས་ཉི་མ་འཇིག་རྟེན་གསུམ་གྱི་གཉེན་གཅིག་
པུ༑ །རང་གི་བློ་ལ་གོམས་པར་འགྱུར་ཕྱིར་ངས་འདི་བྱས། །ལེགས་
བྱས་འདིས་མཚོན་དུས་གསུམ་དགེ་ཚོགས་མ་ལུས་ཀུན། །བསྟན་པ་
རིན་ཆེན་ཕྱོགས་བཅུར་རྒྱས་པའི་རྒྱུ་རུ་བསྔོ། །ཆོས་མངོན་པ་ཀུན་
ལས་བཏུས་པའི་སྡོམ་བྱང་འདི་ནི་སྔོན་བྱོན་སྤྲུལ་པའི་ལོ་པཎ་རྣམས་
ཀྱི་རྗེས་སུ་ཞུགས་པའི་སྤྲང་བན་གཞན་ཕན་སྣང་བས་ཤར་དཔལ་་་་
སྤུངས་ཀྱི་ཆོས་སྡེ་ཆེན་པོར་བྲིས་པ་དགེ་ལེགས་སུ་གྱུར་ཅིག །སརྦ་དཱ་
ཀ་ལྱཱ་ཎཾ་བྷ་བ་ཏུ།
31



༄༅། །ཐེག་པ་ཆེན་པོའི་ཆོས་མངོན་པ་
ཀུན་ལས་བཏུས་པའི་མཆན་འགྲེལ་
ནོར་བུའི་མེ་ལོང་ཞེས་བྱ་བ་
བཞུགས་སོ། །
༄༅། །རྒྱ་གར་སྐད་དུ། ཨ་བྷི་དྷརྨ་ས་མུཙྪ་ཡ། བོད་སྐད་དུ།
ཆོས་མངོན་པ་ཀུན་ལས་བཏུས་པ། བམ་པོ་དང་པོ། །འཇམ་
དཔལ་གཞོན་ནུར་གྱུར་པ་ལ་ཕྱག་འཚལ་ལོ། །སློབ་མ་རྣམས་
ཀྱིས་རྟོགས་སླ་བའི་ཕྱིར་འོག་ནས་འབྱུང་བའི་ཚིག་སྣ་བསྡུས་ཏེ་ལེན་
པའི་སྡོམ་ནི། དུ་ཞེས་འདྲི་བའི་ཚིག་དང་ཅི་ཕྱིར་ཆོས་གསུམ་དུ་
གྲངས་ངེས་པ་དང་དེ་ལས་ཟག་བཅས་ཀྱི་དམིགས་བསལ་ཉེར་་་་༌
ལེན་དང༌། ཆོས་གསུམ་སོ་སོའི་རང་བཞིན་སྟོན་པའི་མཚན་ཉིད་
དང་དེ་ཡི་རྣམ་གཞག་ཞིབ་མོར་བསྟན་པ་དང༌། གོ་རིམ་དེ་ལྟར་
འཇོག་པའི་རྒྱུ་མཚན་དང་ཆོས་གསུམ་གྱི་མིང་གི་དོན་དང་འདྲ་་་་
བའི་སྒོ་ནས་ཤེས་བྱེད་ཀྱི་དཔེ་དང་ཆོས་གསུམ་གྱི་རྣམ་པའི་རབ་་་
དབྱེ་བ་དང་། བསྡུས་པ་ལ་སོགས་པ་རྣམ་པ་བཞིའོ། །ཆོས་
གསུམ་ཕན་ཚུན་བསྡུས་པ་དང་གང་ཞིག་གང་དང་མཚུངས་པར་་
ལྡན་པ་དང་ཆོས་དེ་རྣམས་འཕེལ་འགྲིབ་ཀྱི་གནས་སྐབས་ལྡན་པ་་
32



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
2 J་
དང་། རྣམ་པར་རམ་ཁྱད་པར་ངེས་པ་ལ་བཞིར་དབྱེ་སྟེ།
བསྟན་པ་དང་མི་མཐུན་པ་མེད་པས་ན་བདེན་པ་རྣམ་པར་ངེས་པ་
དང་གསུང་རབ་སྡེ་སྣོད་ཀྱི་ཆོས་རྣམ་པར་ངེས་པ་དང་གང་ཟག་་་
འགའ་ཞིག་གིས་མངོན་རྟོགས་འཐོབ་པ་རྣམ་པར་ངེས་པ་དང་་
དོན་དེ་རྣམས་ངག་སྐྱོན་མེད་ཀྱི་གཏན་ལ་འབེབས་པར་བྱེད་པ་་་་་
འབེལ་བའི་གཏམ་ནི། རྣམ་པར་ངེས་པའི་དབྱེ་བ་སྟེ། དེ་ལྟར་
བཅུ་དྲུག་ནི་མངོན་པའི་མདོ་ཀུན་ལས་བཏུས་པའི་བརྗོད་བྱ་རྗོད་
བྱེད་ཀྱི་སྤྱི་དོན་བསྡུས་པའི་སྡོམ་ཡིན་ནོ། །ཅིའི་ཕྱིར་བསྟན་བཅོས་
འདི་བརྩམས་ཤེ་ན། ཕུང་པོ་ལ་སོགས་པ་ལས་བརྩམས་ཏེ་ད་དུང་
ཅིའི་ཕྱིར་ཞེས་བྱ་བ་ལ་སོགས་པ་བསམ་པའི་གནས་རྣམས་ལ་མཁས་
པར་བྱ་བའི་ཕྱིར་བརྩམས་སོ། །འདི་ལྟར་མཁས་པ་འདིས་ཕན་ཡོན་
རྣམ་པ་གཉིས་ཐོབ་སྟེ། ཡིད་ལ་བྱེད་པའི་ཕན་ཡོན་དང་ཡང་དག་
པའི་གཏམ་གཏན་ལ་འབེབས་པའི་ཕན་ཡོན་ནོ། །དང་པོ་ཞི་གནས་
ཀྱི་རྗེས་སུ་མཐུན་པ་དང་། ལྷག་མཐོང་འཕེལ་བའི་རྗེས་སུ་མཐུན་
པར་རིག་པར་བྱའོ། །ཞི་གནས་ཀྱི་རྗེས་སུ་མཐུན་པ་ནི་གནས་འདི་
དག་ལ་མཁས་པར་བྱ་ན། ཐེ་ཚོམ་མེད་པས་ཇི་ལྟར་དམིགས་པ་ལ་
སེམས་རྩེ་གཅིག་པའི་ཚུལ་གྱིས་བདེ་བར་སེམས་མཉམ་པར་འཇོག་་་
པའི་ཕྱིར་རོ། །ལྷག་མཐོང་འཕེལ་བའི་རྗེས་སུ་མཐུན་པ་ནི་རྣམ་པ་
མང་པོར་ཤེས་བྱ་ཡོངས་སུ་བརྟགས་པས་ཤེས་རབ་ཁྱད་ཞུགས་པར་་
འགྲོ་བའི་ཕྱིར་རོ། །གཉིས་པ་ནི་གནས་འདི་དག་ལ་མཁས་པས་
33



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འདྲི་བ་ཐམས་ཅད་ལུང་སྟོན་པའི་མཐུ་དང་ལྡན་པས་མི་འཇིགས་པ་
ཐོབ་པར་བལྟའོ།། །།
ཕུང་པོ་རྣམས་ཀྱི་གྲངས་ནི་དུ། ཁམས་རྣམས་ཀྱི་གྲངས་ནི་དུ།
སྐྱེ་མཆེད་རྣམས་ཀྱི་གྲངས་ནི་དུ་ཞེ་ན། ཕུང་པོ་རྣམས་ནི་ལྔ་སྟེ།
གཟུགས་ཀྱི་ཕུང་པོ་དང་། ཚོར་བའི་ཕུང་པོ་དང་། འདུ་ཤེས་
ཀྱི་ཕུང་པོ་དང་། འདུ་བྱེད་ཀྱི་ཕུང་པོ་དང་། རྣམ་པར་ཤེས་
པའི་ཕུང་པོའོ། །ཁམས་རྣམས་ནི་བཅོ་བརྒྱད་ཡོད་དེ། མིག་གི་
ཁམས་དང་། གཟུགས་ཀྱི་ཁམས་དང་། མིག་གི་རྣམ་པར་
ཤེས་པའི་ཁམས་དང་། རྣ་བའི་ཁམས་དང་། སྒྲའི་ཁམས་
དང་༑ རྣ་བའི་རྣམ་པར་ཤེས་པའི་ཁམས་དང་། སྣའི་ཁམས་
དང་༑ དྲིའི་ཁམས་དང་། སྣའི་རྣམ་པར་ཤེས་པའི་ཁམས་
དང་། ལྕེའི་ཁམས་དང༌། རོའི་ཁམས་དང་། ལྕེའི་རྣམས་པར་
ཤེས་པའི་ཁམས་དང་། ལུས་ཀྱི་ཁམས་དང་། རེག་བྱའི་
ཁམས་དང༌། ལུས་ཀྱི་རྣམ་པར་ཤེས་པའི་ཁམས་དང༌། ཡིད་
ཀྱི་ཁམས་དང༌། ཆོས་ཀྱི་ཁམས་དང་། ཡིད་ཀྱི་རྣམ་པར་ཤེས་
པའི་ཁམས་སོ། །སྐྱེ་མཆེད་རྣམས་ནི་བཅུ་གཉིས་ཏེ། མིག་གི་
སྐྱེ་མཆེད་དང༌། གཟུགས་ཀྱི་སྐྱེ་མཆེད་དང་། རྣ་བའི་སྐྱེ་
མཆེད་དང༌། སྒྲའི་སྐྱེ་མཆེད་དང་། སྣའི་སྐྱེ་མཆེད་དང༌། དྲིའི་
སྐྱེ་མཆེད་དང་། ལྕེའི་སྐྱེ་མཆེད་དང་། རོའི་སྐྱེ་མཆེད་དང་།
ལུས་ཀྱི་སྐྱེ་མཆེད་དང༌། རེག་བྱའི་སྐྱེ་མཆེད་དང༌། ཡིད་ཀྱི་སྐྱེ་
34



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མཆེད་དང་། ཆོས་ཀྱི་སྐྱེ་མཆོད་དོ།། །།
ཅིའི་ཕྱིར་ཕུང་པོ་རྣམས་ལྔ་ཁོ་ན་གྲངས་ངེས་པ་ཡིན་ཞེ་ན།
བདག་གི་འཁྲུལ་པའི་གཞི་རྣམ་པ་ལྔ་བརྗོད་པའི་ཕྱིར་ཏེ། དེ་
ལ་བདག་གི་གཞི་ནང་ལུས་ཀྱི་རང་བཞིན་གྱི་དབང་པོ་ལྔ་ཕྱི་་
ཡོངས་སུ་གཟུང་བ་ཡུལ་ལྔ་དང་བཅས་པ་བརྗོད་པ་གཟུགས་་་
ཀྱི་ཕུང་པོ་དང་། བདག་གི་གཞི་ལོངས་སྤྱོད་བརྗོད་པ་ཚོར་བའི་
ཕུང་པོ་དང༌། བདག་གི་གཞི་ཐ་སྙད་བརྗོད་པ་འདུ་ཤེས་ཀྱི་
ཕུང་པོ་དང༌། བདག་གི་གཞི་ཆོས་དང་ཆོས་མ་ཡིན་པ་མངོན་
པར་འདུ་བྱེད་པ་བརྗོད་པ་འདུ་བྱེད་ཀྱི་ཕུང་པོ་དང་བཞི་ནི་
བདག་གིར་འཛིན་པའི་གཞིའོ། །བདག་གི་གཞི་དེ་དག་གི་གནས་
བརྗོད་པའི་བདག་གི་གཞི་རྣམ་པར་ཤེས་པ་ནི་བདག་གི་མཚན་
ཉིད་དེ་འདི་ལྟར་འཇིག་རྟེན་ན་ཕལ་ཆེར་རྣམ་པར་ཤེས་པའི་ཕུང་་་་
པོ་ལ་བདག་ཏུ་འཛིན་ཞིང་ལྷག་མ་རྣམས་ལ་ནི་བདག་གིར་འཛིན་་་
པའི་ཕྱིར་རོ། །ཅིའི་ཕྱིར་ཁམས་རྣམས་ཀྱི་གྲངས་ངེས་པ་བཅོ་
བརྒྱད་ཁོ་ན་ཡིན་ཞེ་ན། མིག་ལ་སོགས་པ་ལུས་དང་གཟུགས་ལ་
སོགས་པ་ཡོངས་སུ་གཟུང་བ་གཉིས་ཀྱིས་རྟེན་དང་དམིགས་
པའི་དངོས་པོས་འདས་པའི་ཉེར་སྤྱོད་བཟུང་ཟིན་པ་དང་ད་ལྟར་
གྱི་ཉེ་བར་སྤྱོད་པ་འཛིན་བཞིན་པའི་རྣམ་པར་ཤེས་པ་དྲུག་་་༌
འཛིན་པའི་ཕྱིར་རོ། །ཚོར་བ་ནི་ཉེར་སྤྱོད་དངོས་ཡིན་ལ་དེ་དང་
མཚུངས་ལྡན་གྱི་རྣམ་པར་ཤེས་པ་ལའང་དེ་ལྟར་བཏགས་པ་ཡིན་་་་
35



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་་་་་ནོ། །དབང་པོ་དང་ཡུལ་བཅུ་གཉིས་ནི་ད་ལྟར་དེ་འཛིན་པའི་ཕྱིར་
ཁམས་སོ། །རྣམ་པར་ཤེས་པ་རྣམས་ནི་ཉེ་བར་ལོངས་སྤྱོད་པའི་
མཚན་ཉིད་འཛིན་པས་ཁམས་ཉིད་དུ་རིག་པར་བྱའོ། །ཅིའི་ཕྱིར་
སྐྱེ་མཆེད་རྣམས་ཀྱི་གྲངས་ངེས་པ་བཅུ་གཉིས་ཁོ་ན་ཡིན་ཞེ་ན།
མིག་སོགས་ལུས་དང་གཟུགས་སོགས་ཡོངས་སུ་བཟུང་བ་རྣམ་པ་
གཉིས་ཉིད་ཁོ་ནའོ། དེ་ལ་བརྟེན་ནས་སྐྱེས་ཟིན་པ་མི་སྐྱེ་བས་མ་།
འོངས་པའི་ཉེ་བར་སྤྱོད་པ་རྣམ་པར་ཤེས་པ་དྲུག་སྐྱེ་བའི་
སྒོའི་ཕྱིར་རོ།། །།
ཅིའི་ཕྱིར་ཉེ་བར་ལེན་པའི་ཕུང་པོ་རྣམས་ཞེས་བྱ་ཞེ་ན།
འཆད་པར་འགྱུར་བའི་ཉེ་བར་ལེན་པ་དང་ལྡན་པས་དེའི་ཕྱིར་
ཉེ་བར་ལེན་པའི་ཕུང་པོ་རྣམས་ཞེས་བྱའོ། །ཉེ་བར་ལེན་པ་
གང་ཞེ་ན། འདིར་འདུན་པ་སྟེ་འདོད་པ་དང་། འདོད་ཆགས་
ཏེ་ལྷག་པར་ཆགས་པ་གང་ཡིན་པའོ། །ཅིའི་ཕྱིར་འདུན་པ་དང་
འདོད་ཆགས་ཉིད་ཉེ་བར་ལེན་པ་ཞེས་བྱ་ཞེ་ན། འདུན་པས་
མ་འོངས་པ་དང་འདོད་ཆགས་ཀྱིས་ད་ལྟར་གྱི་ཕུང་པོ་འདོད་
པའི་སྒོ་ནས་མངོན་པར་འགྲུབ་པ་དང༌། ལྷག་པར་ཆགས་པའི་
སྒོ་ནས་ཡོངས་སུ་མི་གཏོང་བའི་ཕྱིར་ཏེ། མ་འོངས་པ་ལ་
འདོད་པ་དང་། ད་ལྟར་ལ་ལྷག་པར་ཆགས་པའི་ཕྱིར་རོ། །
ཅིའི་ཕྱིར་ཁམས་རྣམས་དང་། སྐྱེ་མཆེད་རྣམས་ཉེ་བར་ལེན་
པ་དང་བཅས་པའི་ཆོས་རྣམས་ཞེས་བྱ་ཞེ་ན། དེ་ལ་ཕུང་པོ་
36



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བཞིན་དུ་ཉེ་བར་ལེན་པ་དང་ལྡན་པས་ཉེ་བར་ལེན་པའི་ཆོས་སུ་་་་
བཤད་དོ།། །།
གཟུགས་ཀྱི་ཕུང་པོའི་མཚན་ཉིད་ཅི་ཞེ་ན། གཟུགས་སུ་
ཡོད་པ་རྣམ་པ་གཉིས་ཀྱིས། གཟུགས་སུ་ཡོད་པའི་མཚན་
ཉིད་དེ། རེག་པས་གཟུགས་སུ་ཡོད་པ་དང་། ཡུལ་དཔྱད་
པས་གཟུགས་སུ་ཡོད་པའོ། །རེག་པས་གཟུགས་སུ་ཡོད་པ་
གང་ཞེ་ན། ལག་པའི་འདུས་ཏེ་རེག་པས་རེག་ན་གཟུགས་སུ་
རུང་བ་དང༌། འོང་བའི་འདུས་ཏེ་རེག་པ་དང༌། དབྱིག་པའི་
འདུས་ཏེ་རེག་པ་དང༌། མཚོན་ཆའི་འདུས་ཏེ་རེག་པ་དང་།
གྲང་བ་དང་། ཚ་བ་དང་། བཀྲེས་པ་དང་། སྐོམ་པ་དང་།
།
སྦྲང་བུ་དང་། ཤ་སྦྲང་དང་། རླུང་དང་། ཉི་མ་དང༌། སྡིག་
།
སྦྲུལ་གྱི་འདུས་ཏེ་རེག་པས་རེག་ན་དངོས་པོ་གཞན་ཏུ་གྱུར་་
པས་གནོད་པར་ནུས་པའི་ཕྱིར་གཟུགས་སུ་རུང་བའོ། །ཡུལ་ལ་
བློས་བརྟགས་ཤིང་དཔྱད་པས་གཟུགས་སུ་ཡོད་པ་གང་ཞེ་ན།
གང་མངོན་དུ་གྱུར་པའི་ཡུལ་ལ་གཟུགས་འདི་དང་འདིའོ། །
གཟུགས་འདི་ལྟ་བུ་སྟེ་ཀེང་རུས་ལ་སོགས་པ་ཤེས་བྱའི་དངོས་པོ་་་
དང་འདྲ་བའི་གཟུགས་བརྙན་དང་ཁ་དོག་དང་དབྱིབས་ཀྱི་བྱེ་བྲག་
འདི་ལྟ་བུའོ་ཞེས་མཉམ་པར་གཞག་པའམ། མཉམ་པར་མ་
བཞག་པའི་ཡིད་རྟོག་པ་དང་མཚུངས་པར་ལྡན་པས་དེ་ལྟར་་
བཀྲ་བར་འཛིན་པའོ། །ཚོར་བའི་མཚན་ཉིད་ཅི་ཞེ་ན། མྱོང་
37



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བའི་མཚན་ཉིད་དེ། མྱོང་བའི་ངོ་བོ་གང་གིས་དགེ་བ་དང་མི་
དགེ་བའི་ལས་རྣམས་ཀྱི་འབྲས་བུ་རྣམ་པར་སྨིན་པ་སོ་སོར་་་
མྱོང་བའོ། །ལས་དགེ་བ་རྣམས་ཀྱི་འབྲས་བུ་རྣམ་པར་སྨིན་པ་ནི་
བདེ་བ་མྱོང་བའོ། །ལས་མི་དགེ་བ་རྣམས་ཀྱི་འབྲས་བུ་རྣམ་པར་
སྨིན་པ་ནི་སྡུག་བསྔལ་མྱོང་བའོ། །གཉི་གའི་འབྲས་བུ་རྣམ་པར་སྨིན་
པ་ནི་སྡུག་བསྔལ་ཡང་མ་ཡིན་བདེ་བ་ཡང་མ་ཡིན་པ་མྱོང་བ་སྟེ།
འདི་ལྟར་ཀུན་གཞི་རྣམ་པར་ཤེས་པ་ནི་རྟག་ཏུ་བཏང་སྙོམས་ཉིད་་
དང་མཚུངས་པར་ལྡན་པ་སྟེ། དེ་ནི་རྣམ་པར་སྨིན་པ་དངོས་སོ། །
བདེ་བ་དང་སྡུག་བསྔལ་ནི་རྣམ་པར་སྨིན་པ་ལས་བྱུང་བའི་ཕྱིར་་་་་
རྣམ་པར་སྨིན་པ་ཞེས་བརྟགས་པའོ། །འདུ་ཤེས་ཀྱི་མཚན་ཉིད་
ཅི་ཞེ་ན། ཡུལ་དབང་ཤེས་གསུམ་འདུས་ཏེ་ཤེས་པར་བྱེད་པའི་
མཚན་ཉིད་དེ། 
སྒོ་ལྔའི་རྣམ་པར་ཤེས་པས་དོན་གྱི་ངོ་བོ་ལ་
མཚན་མར་འཛིན་པ་དང་། ཡིད་ཤེས་ཀྱི་ཁྱད་པར་བཀྲ་བར་ů
འཛིན་པའི་ངོ་བོར་གང་གིས་ཇི་ལྟར་མིག་གིས་མཐོང་བ་དང་།
རྣ་བས་ཐོས་པ་དང༌། བདག་ཉིད་ཀྱིས་བརྟགས་ཏེ་བྱེ་བྲག་ཕྱེད་
པ་དང་། སོ་སོ་རང་གིས་རྣམ་པར་ཤེས་པའི་དོན་རྣམས་ལ་
མངོན་པར་བརྗོད་པའི་སྒོ་ནས་ཐ་སྙད་འདོགས་པའོ། །འདུ་
བྱེད་རྣམས་ཀྱི་མཚན་ཉིད་ཅི་ཞེ་ན།དམིགས་པ་ལ་སེམས་
མངོན་པར་འདུ་བྱེད་པའི་མཚན་ཉིད་དེ། གཡོ་བར་བྱེད་པའི་
མཚན་ཉིད་སེམས་ཀྱི་མངོན་པར་འདུ་བྱེད་པའི་ངོ་བོ་གང་་་་
38



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
གིས་དད་སོགས་དགེ་བ་དང་། ཁྲོ་སོགས་མི་དགེ་བ་དང་། དེར་
དགེ་མི་དགེ་ལུང་དུ་མ་བསྟན་པ་དང་། བདེ་བ་ལ་སོགས་པ་ལ་
།
གནས་སྐབས་སྣ་ཚོགས་རྣམས་སུ་སེམས་འཇུག་པར་བྱེད་་་་་་
པའོ༑ །རྣམ་པར་ཤེས་པའི་མཚན་ཉིད་ཅི་ཞེ་ན། དོན་གྱི་ངོ་བོ་
ཙམ་རྣམ་པར་ཤེས་པར་བྱེད་པའི་མཚན་ཉིད་དེ། རྣམ་པར་
ཤེས་པར་བྱེད་པ་མིག་གིས་ཤེས་པའི་ངོ་བོ་གང་གིས་གཟུགས་་་
རྣམས་ཀྱང་རྣམ་པར་ཤེས་པ་དང༌། རྣ་ཤེས་ཀྱིས་སྒྲ་དང་སྣ་
ཤེས་ཀྱིས་དྲི་དང་ལྕེ་ཤེས་ཀྱིས་རོ་དང་ལུས་ཤེས་ཀྱིས་རེག་བྱ་་་
དང་༑ ཡིད་ཤེས་ཀྱིས་ཆོས་རྣམས་ཀྱང་རྣམ་པར་ཤེས་པའོ། །
མིག་གི་ཁམས་ཀྱི་མཚན་ཉིད་གང་ཞེ་ན། མིག་གང་གིས་
གཟུགས་རྣམས་མཐོང་བར་གྱུར་པ་སྟེ་འདས་པའི་རྣམ་པར་་
ཤེས་པའི་ཉེ་བར་སྤྱོད་པ་འཛིན་པ་ཉིད་ཀྱིས་ཁམས་དང་ལྟ་བ་སྟེ་་་
ད་ལྟར་གྱི་རྣམ་པར་ཤེས་པ་ཉེ་བར་སྤྱོད་པ་འཛིན་པ་ཉིད་ཀྱིས་་་་་་
ཁམས་དང་། མིག་དེའི་ས་བོན་བསགས་པ་ཀུན་གཞི་རྣམ་པར་
ཤེས་པ་ཡང་ཁམས་ཏེ་གང་ལས་ཕྱི་མ་ལ་མིག་འགྲུབ་པར་འགྱུར་བ་་
དང་༑ རྣམ་པར་སྨིན་པའི་ཀུན་གཞི་རྣམ་པར་ཤེས་པ་གང་
ཡིན་པ་དེ་མིག་གི་ཁམས་ཏེ་གང་ལས་གྲུབ་ཟིན་པའོ། །ས་བོན་རྣམ་
པ་དེ་གཉི་ག་ཡང་མིག་གི་རྒྱུ་ཡིན་པས་མིག་གི་ཁམས་ཀྱི་མཚན་་་་
ཉིད་དོ། །མིག་གི་ཁམས་ཀྱི་མཚན་ཉིད་ཇི་ལྟ་བ་བཞིན་དུ། རྣ་
བ་དང་སྣ་དང་ལྕེ་དང་ལུས་དང་ཡིད་ཀྱི་ཁམས་ཀྱི་མཚན་་་་་
39



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཉིད་ཀྱང་དེ་བཞིན་ནོ། །གཟུགས་ཀྱི་ཁམས་ཀྱི་མཚན་ཉིད་
གང་ཞེ་ན། མིག་གང་གིས་གཟུགས་གང་དག་མཐོང་བར་
གྱུར་ཟིན་པ་དང༌། ད་ལྟར་མཐོང་བ་རྣམས་དང་། དེ་ལ་མིག་
གི་ཁམས་དབང་བྱེད་པ་ཉིད་དེ་དབང་པོའི་དབང་གིས་ཕྱི་རོལ་་
གྱི་ཡུལ་འགྲུབ་པའི་ཕྱིར་ཏེ་རང་གི་རྟེན་དང་དམིགས་པའི་བྱེ་བྲག་་་
ཅན་གང་ཡིན་པ་དེ་གཟུགས་ཀྱི་ཁམས་ཀྱི་མཚན་ཉིད་དོ། །
གཟུགས་ཀྱི་ཁམས་ཀྱི་མཚན་ཉིད་ཇི་ལྟ་བ་བཞིན་དུ། སྒྲ་དང་
དྲི་དང་རོ་དང་རེག་བྱ་དང༌། ཆོས་ཀྱི་ཁམས་ཀྱི་མཚན་ཉིད་
ཀྱང་དེ་བཞིན་ནོ། །མིག་གི་རྣམ་པར་ཤེས་པའི་ཁམས་ཀྱི་
མཚན་ཉིད་གང་ཞེ་ན། རྟེན་དུ་གྱུར་པ་བདག་རྐྱེན་མིག་དང་
དམིགས་པའི་རྐྱེན་གཟུགས་ཀྱིས། ངོ་བོ་གཟུགས་སུ་སྣང་བའི་
རྣམ་པར་རིག་པ་འདས་པ་དང་ལྟ་བ་གང་ཡིན་པ་དང་། མིག་
་ཤེས་དེའི་ས་བོན་ད་ལྟ་བའི་ཀུན་གཞི་ལ་བསགས་པ་ཕྱི་མ་ལ་་་་་
མིག་ཤེས་འགྲུབ་པའི་རྒྱུ་དང་། ཚེ་འདིར་རྣམ་པར་སྨིན་པའི་
ཀུན་གཞི་རྣམ་པར་ཤེས་པ་གང་ཡིན་པ་དེ་ལས་མིག་ཤེས་ཕྲལ་་
དུ་འབྱུང་བའི་ས་བོན་དེ་ནི་མིག་གི་རྣམ་པར་ཤེས་པའི་ཁམས་
ཀྱི་མཚན་ཉིད་དོ། །མིག་གི་རྣམ་པར་ཤེས་པའི་ཁམས་ཀྱི་
མཚན་ཉིད་ཇི་ལྟ་བ་བཞིན་དུ། 
རྣ་བ་དང་སྣ་དང་ལྕེ་དང་
ལུས་དང་ཡིད་ཀྱི་རྣམ་པར་ཤེས་པའི་ཁམས་ཀྱི་མཚན་ཉིད་་་་
ཀྱང་དེ་བཞིན་ནོ། །སྐྱེ་མཆེད་ཀྱི་མཚན་ཉིད་གང་ཞེ་ན། དེ་ནི་
40



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཁམས་བཞིན་དུ་བལྟ་སྟེ། དེ་ཡང་སྔ་མ་བཞིན་ཇི་ལྟར་མཐུན་
མཐུན་དུ་སྦྱར་རོ།། །།
གཟུགས་ཀྱི་ཕུང་པོའི་རྣམ་པར་གཞག་པ་གང་ཞེ་ན།
གཟུགས་གང་ཡིན་པ་ཅི་ཡང་རུང་སྟེ། དེ་ཐམས་ཅད་བསྡུ་ན་
འབྱུང་བ་ཆེན་པོ་བཞི་དག་དང་། འབྱུང་བ་ཆེན་པོ་བཞི་དག་
རྒྱུར་བྱས་པའོ། །དེ་ཡང་བསྐྱེད་པ་དང་རྗེས་སུ་འགྱུར་བ་དང་
གནས་པར་བྱེད་པ་དང་གནོན་པ་དང་འཕེལ་བར་བྱེད་པའི་རྒྱུ་ཡིན་
པའི་ཕྱིར་རོ། །འདི་དག་ནི་རིམ་པ་བཞིན་འབྱུང་བ་དེ་དག་མེད་ན་
མི་འབྱུང་བ་དང་།འབྱུང་བ་རྣམས་གྱུར་ན་དེ་ལ་གནས་པའི་
གཟུགས་རྣམས་མི་གནས་པར་འགྱུར་བ་དང་། མཚུངས་པར་འབྱུང་
བའི་དུས་ན་འབྱུང་བ་རྣམས་ཀྱིས་འདི་དག་གི་རྒྱུན་འཛིན་པ་དང་།
འབྱུང་བ་རྣམས་བསལ་ན་འདི་དག་སོ་སོར་གནོན་པའི་མཐུ་མེད་པ
དང་༑ འཕེལ་བའི་དུས་ན་འབྱུང་བ་རྣམས་ཀྱིས་འདི་དག་རྒྱས་པར་
བྱེད་པ་རྣམས་སོ། །འབྱུང་བ་ཆེན་པོ་བཞི་གང་ཞེ་ན། སའི་
ཁམས་དང་། ཆུའི་ཁམས་དང་། མེའི་ཁམས་དང་། རླུང་གི་
ཁམས་སོ། །སའི་ཁམས་གང་ཞེ་ན། སྲ་བ་ཉིད་དོ། །ཆུའི་
ཁམས་གང་ཞེ་ན། གཤེར་བ་ཉིད་དོ། །མེའི་ཁམས་གང་ཞེ་ན།
ཚ་བ་ཉིད་དོ། །རླུང་གི་ཁམས་གང་ཞེ་ན། ཡང་ཞིང་གཡོ་བ་
ཉིད་དོ། །རྒྱུར་བྱས་པའི་གཟུགས་གང་ཞེ་ན། མིག་གི་དབང་
པོ་དང་། རྣ་བའི་དབང་པོ་དང༌། སྣའི་དབང་པོ་དང༌། ལྕེའི་
41



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དབང་པོ་དང་། ལུས་ཀྱི་དབང་པོ་དང་། གཟུགས་དང༌། སྒྲ་
དང་༑ དྲི་དང་། རོ་དང༌། རེག་བྱའི་ཕྱོགས་གཅིག་ལྕི་བ་ལ་
སོགས་པ་དང་། ཆོས་ཀྱི་སྐྱེ་མཆེད་པའི་གཟུགས་སོ། །དེ་དག་
ལས་མིག་གི་དབང་པོ་གང་ཞེ་ན། ས་ལ་སོགས་པ་འབྱུང་བ་
ཆེན་པོ་བཞི་དག་རྒྱུར་བྱས་པ་མིག་གི་རྣམ་པར་ཤེས་པ་སྐྱེ་་་་་
བའི་རྟེན་དུ་གྱུར་པའི་གཟུགས་དང་བའོ། །རྣ་བའི་དབང་པོ་
གང་ཞེ་ན། ས་ལ་སོགས་པ་འབྱུང་བ་ཆེན་པོ་བཞི་དག་རྒྱུར་
བྱས་པ་རྣ་བའི་རྣམ་པར་ཤེས་པ་སྐྱེ་བའི་རྟེན་དུ་གྱུར་པའི་
གཟུགས་དང་བའོ། །སྣའི་དབང་པོ་གང་ཞེ་ན། ས་ལ་སོགས་པ་
འབྱུང་བ་ཆེན་པོ་བཞི་དག་རྒྱུར་བྱས་པ་སྣའི་རྣམ་པར་ཤེས་་་
པ་སྐྱེ་བའི་རྟེན་དུ་གྱུར་པའི་གཟུགས་དང་བའོ། །ལྕེའི་དབང་
པོ་གང་ཞེ་ན། ས་ལ་སོགས་པ་འབྱུང་བ་ཆེན་པོ་བཞི་དག་རྒྱུར་
བྱས་པ་ལྕེའི་རྣམ་པར་ཤེས་པ་སྐྱེ་བའི་རྟེན་དུ་གྱུར་པའི་་་་་་་
གཟུགས་དང་བའོ། །ལུས་ཀྱི་དབང་པོ་གང་ཞེ་ན། ས་ལ་སོགས་
པ་འབྱུང་བ་ཆེན་པོ་བཞི་དག་རྒྱུར་བྱས་པ་ལུས་ཀྱི་རྣམ་པར་་
ཤེས་པ་སྐྱེ་བའི་རྟེན་དུ་གྱུར་པའི་གཟུགས་དང་བའོ། །གཟུགས་
གང་ཞེ་ན། འབྱུང་བ་ཆེན་པོ་བཞི་དག་རྒྱུར་བྱས་ཏེ་གྲུབ་པ་
མིག་གི་དབང་པོའི་སྤྱོད་ཡུལ་གྱི་དོན་གང་ཡིན་པ་སྟེ། འདི་ལྟ་
སྟེ༑ མཚན་ཉིད་ཀྱི་སྒོ་ནས་སྔོན་པོ་དང་། སེར་པོ་དང༌། དམར་
པོ་དང་། དཀར་པོ་དང༌། དབྱིབས་ཀྱི་གཟུགས་ལ་ལྟོས་པའི་
42



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དབང་གིས་རིང་པོ་དང་། ཐུང་ངུ་དང༌། ལྷམ་པ་གྲུ་བཞི་པ་
དང༌། རིལ་རིལ་པོར་གྱུར་པའི་ཟླུམ་པོ་དང་། ཉི་ཟེར་གྱི་ལྟ་བུ་
རྡུལ་ཕྲ་མོ་དང་། རགས་པ་གོང་བུར་སྣང་བ་དང་། མཉམ་པ་
མཐོ་དམན་མེད་པ་ཕྱལ་ལེ་བ་དང༌། དེ་ལས་བཟློག་པ་ཕྱལ་ལེ་བ་
མ་ཡིན་པ་དང་། རི་ལ་སོགས་པ་མཐོན་པོ་དང་། ཁྲོན་པ་ལ་
སོགས་པ་དམའ་བ་དང་། ཕན་གནོད་ཀྱི་སྒོ་ནས་ཉི་མ་དང་བར་
དུ་ཆོད་པའི་གྲིབ་མ་དང་། ཉི་མའི་འོད་དང་། ཟླ་བ་དང་ནོར་བུ་
ལ་སོགས་པའི་སྣང་བ་དང༌། གཟུགས་རྣམས་མི་སྣང་བའི་མུན་པ་
དང་༑ སྤྲིན་གྱི་དང་། དུ་བའི་དང༌། རྡུལ་འཁྲིག་པའི་དང༌།
ཁུག་སྣ་སྟེ་སྟེ་བུར་གྱི་དང་། བྱེད་པའི་རྟེན་གྱི་གཟུགས་ཐོགས་པའི་
རེག་པ་དང་བྲལ་བའི་མངོན་པར་སྐབས་ཡོད་པ་དང་། བྱེད་
པའི་མཚན་ཉིད་ཀྱི་གཟུགས་རྣམ་པར་རིག་བྱེད་ལུས་གཡོ་བའི་་་་་
བདག་ཉིད་མིག་གི་ཡུལ་དུ་གྱུར་པ་དང་དེ་ཡང་སའི་དངོས་གཞི་་
ལས་རྣམ་པར་རིག་བྱེད་གང་ཞེ་ན་ལེན་པ་དང་འཇོག་པ་དང༌།
སྐུམ་པ་དང་། བརྐྱང་པ་དང་། འགྲེང་བ་དང་། འདུག་པ་དང་། ཉལ་།།
བ་དང་། འགྲོ་བ་དང་། ལྡོག་པ་དང་དེ་ལ་སོགས་པའོ་ཞེས་གསུངས་
སོ༑ །རྒྱན་གྱི་གཟུགས་ནམ་མཁའ་ཁ་དོག་གཅིག་པ་སྟེ་སྟེང་ན་
སྔོན་པོར་སྣང་བའོ། །དེ་ཡང་ཁ་དོག་བཟང་པོ་ཡིད་དུ་འོང་བ་
དང་༑ ཁ་དོག་ངན་པ་ཡིད་དུ་མི་འོང་བ་དང་། དེ་གཉི་གའི་
བར་མར་གནས་པ་བཏང་སྙོམས་པ་དང་། སྤྲིན་ལ་སོགས་པ་ཁ་
43



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལངདོག་དང་འདྲ་བའོ། །སྒྲ་གང་ཞེ་ན། འབྱུང་བ་ཆེན་པོ་བཞི་
དག་རྒྱུར་བྱས་པ་མཚན་ཉིད་ནི་རྣ་བའི་དབང་པོའི་གཟུང་
བའི་དོན་གང་ཡིན་པ་སྟེ། དེ་ལ་ཡིད་དུ་འོང་བ་དང་། ཡིད་དུ་
མི་འོང་བ་དང༌། གཉི་ག་མ་ཡིན་པ་བར་མ་དང༌། རྣམ་ཤེས་
ཀྱིས་ཟིན་པའི་འབྱུང་བ་ཆེན་པོའི་རྒྱུ་ལས་བྱུང་བ་གང་གི་སྒྲ་ལྟ་
བུ་དང་། དེའི་ཟིན་པ་མ་ཡིན་པའི་འབྱུང་བ་ཆེན་པོའི་རྒྱུ་ལས་
བྱུང་བ་ཆུ་ལ་སོགས་པའི་སྒྲ་ལྟ་བུ་དང༌། དེ་གཉི་ག་ལས་བྱུང་བ་
ལག་པ་དང་རྫ་རྔའི་སྒྲ་ལྟ་བུ་དང་། འཇིག་རྟེན་གྱི་སྐྱེ་བོ་ཕལ་པ་
རྣམས་ལ་གྲགས་པ་དང་། འཕགས་པ་རྣམས་ཀྱིས་ཐ་སྙད་
བཏགས་པ་གྲུབ་པས་བསྟན་པ་དང་། མུ་སྟེགས་བྱེད་ཀྱིས་ཀུན་
བརྟགས་པ་དང་། འཕགས་པས་མཐོང་བ་ལ་སོགས་པའི་ཐ་
སྙད་བཏགས་པ་དང་། འཕགས་པ་མ་ཡིན་པས་དེ་ལྟར་ཐ་
སྙད་བཏགས་པའོ། །དྲི་གང་ཞེ་ན། ས་ལ་སོགས་པ་འབྱུང་བ་
ཆེན་པོ་བཞི་དག་རྒྱུར་བྱས་པ་མཚན་ཉིད་སྣའི་དབང་པོའི་་་་༌་
གཟུང་བའི་དོན་གང་ཡིན་པ་སྟེ། དྲི་ཞིམ་པ་ཡིད་དུ་འོང་བ་
དང་༑ དྲི་ང་བ་ཡིད་དུ་མི་འོང་བ་དང༌། དྲི་མཉམ་པ་བར་མ་
དང་༑ ཙན་དན་ལ་སོགས་པ་ལྷན་ཅིག་སྐྱེས་པ་དང་། བདུག་
སྤོས་ལ་སོགས་པ་སྦྱར་བ་ལ་བྱུང་བ་དང་། ཤིང་ཏོག་སྨིན་པའི་
གྱུར་པ་ལུས་བྱུང་བའོ། །རོ་གང་ཞེ་ན། ས་ལ་སོགས་པ་འབྱུང་
བ་ཆེན་པོ་བཞི་དག་རྒྱུར་བྱས་པ་མཚན་ཉིད་ལྕེའི་དབང་པོའི་་ལ
44



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
གཟུང་བའི་དོན་གང་ཡིན་པ་སྟེ། དེ་ཡང་ཁ་བ་ཏིག་ཏ་ལ་
སོགས་པའི་རོ་དང་། སྐྱུར་བ་སྐྱུར་རྩི་ལ་སོགས་པའི་དང་། ཚ་བ་
ན་ལེ་ཤམ་ལ་སོགས་པའི་དང༌། བསྐུ་བ་ཨ་རུ་ར་ལ་སོགས་པའི་
དང་། ལན་ཚྭ་བ་ལན་ཚྭའི་ལྟ་བུ་དང་། མངར་བ་བུ་རམ་ལ་
སོགས་པའི་དང་། ཡིད་དུ་འོང་བ་ཞིམ་པ་དང་། ཡིད་དུ་མི་
འོང་བ་མི་ཞིམ་པ་དང་། དེ་གཉི་ག་མ་ཡིན་པ་བར་མར་གནས་
པ་དང་། སྔར་དྲིའི་སྐབས་ལས་བྱུང་བ་བཞིན་ལྷན་ཅིག་སྐྱེས་པ་
དང་༑ སྦྱར་བ་ལས་བྱུང་བ་དང་། གྱུར་པ་ལས་བྱུང་བའོ། །
རེག་བྱའི་ཕྱོགས་གཅིག་གང་ཞེ་ན། ས་ལ་སོགས་པ་འབྱུང་བ་
ཆེན་པོ་བཞི་དག་རྒྱུར་བྱས་པ་མཚན་ཉིད་ལུས་ཀྱི་དབང་པོས་་
གཟུང་བའི་དོན་གང་ཡིན་པ་སྟེ། ཆུ་མེ་ཤས་ཆེ་བས་སྤྲད་དུ་
བཟོད་པའི་འཇམ་པ་ཉིད་དང་། ས་རླུང་ཤས་ཆེ་བས་རེག་པར་
མི་བཟོད་པའི་རྩུབ་པ་ཉིད་དང༌། མེ་རླུང་ཤས་ཆེ་བས་འདེག་སླ་
བའི་ཡང་བ་ཉིད་དང་། ས་ཆུ་ཤས་ཆེ་བས་འདེག་དཀའ་བའི་ལྕི་
བ་ཉིད་དང༌། རེག་ན་སྙི་བའི་མཉེན་པ་ཉིད་དང་། རེག་ན་
འབོལ་བའི་ལྷོད་པ་ཉིད་དང༌། རེག་ན་མཁྲང་བའི་ལྷོད་པ་མ་
ཡིན་པ་དང༌། ཆུ་དང་རླུང་འདུས་པས་གང་གིས་ཉེན་ན་དྲོ་བར་
འདོད་པའི་གྲང་བ་དང་། ས་རླུང་ཤས་ཆེ་བས་གང་གིས་ཉེན་ན་
ཟས་འདོད་པའི་བཀྲེས་པ་དང༌། མེ་རླུང་ཤས་ཆེ་བ་གང་དག་གིས་
ཉེན་ན་སྐོམ་འདོད་པའི་སྐོམ་པ་དང༌། ཟས་སོགས་ཀྱིས་ཚིམ་པ་
45



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནི་ཁམས་ཅུང་ཟད་སྙོམས་པའི་རེག་བྱ་དང༌། འཕེལ་ཏེ་ཉམས་
ཡོད་པ་དང་། རིད་ཅིང་སྐེམ་པ་ཉམ་ཆུང་བ་དང་། ཤེས་པ་མེད་
པར་བརྒྱལ་བ་དང་། གཡན་པ་སོགས་ཀྱིས་གཡའ་བ་དང་། ཆུ་
དང་ས་འདུས་པས་འགྲེད་པ་དང་། ནད་ཀྱིས་ན་བ་དང་། ལང་
ཚོ་རྒ་བ་དང་། འབྱུང་བ་སོ་སོར་གྱེས་ཏེ་འཆི་བ་དང་། ཁམས་མ་
སྙོམས་ནས་ངལ་བ་དང་། ཁམས་སྙོམས་ནས་ངལ་སོས་པ་དང་།
སྟོབས་དང་སྤུངས་ཆེ་བའོ། །བཀྲེས་པ་ལ་སོགས་གཞན་རྣམས་
ཁམས་མ་སྙོམས་པ་ལས་ཡིན་པར་ལྟའོ། །ཆོས་ཀྱི་སྐྱེ་མཆེད་པའི་
གཟུགས་གང་ཞེ་ན། དེ་ནི་རྣམ་པ་ལྔར་བལྟ་སྟེ། བསྡུས་པ་
ལས་གྱུར་པ་གོང་བུ་བློས་བཤིག་ནས་རྡུལ་ཕྲ་རབ་ཀྱི་གཟུགས་སྣང་
བ་དང་། མངོན་པར་སྐབས་ཡོད་པ་རྡུལ་ཕྲན་དེ་ལས་གཞན་
ཐོགས་པའི་རེག་པ་དང་བྲལ་བ་དང་། སོ་སོར་ཐར་བའི་སྡོམ་པ་ས་
ལ་སོགས་པ་ཡང་དག་པར་བླངས་པ་ལས་བྱུང་བ་རྣམ་པར་
རིག་བྱེད་མ་ཡིན་པའི་གཟུགས་དང་། དེ་ཡང་བསྡུ་བར་སྡོམ་པ་
དང་སྡོམ་པ་མ་ཡིན་པ་དང་། བར་མར་གཏོགས་པ་ནི་བརྟགས་པའི་
ཡོད་པ་ཡིན་ནོ་ཞེས་གསུངས་སོ། །ཀུན་བརྟགས་པ་ཀེང་རུས་ལ་
སོགས་པ་གཟུགས་བརྙན་གྱི་གཟུགས་དང༌། དབང་འབྱོར་བ་
ཟད་པར་ལྟ་བུར་བསམ་གཏན་པའི་སྤྱོད་ཡུལ་གྱི་གཟུགས་དང་
བཅས་པའོ། །འདི་ལྔ་ལ་བསྟན་དུ་མེད་ཅིང་ཐོགས་པ་མེད་པའི་
གཟུགས་ཞེས་ཀྱང་བྱའོ། །ཚོར་བའི་ཕུང་པོའི་རྣམ་པར་གཞག་པ
46



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པ་གང་ཞེ་ན། ཚོར་བའི་ཚོགས་དྲུག་སྟེ། མིག་གི་འདུས་ཏེ་
རེག་པ་ལས་བྱུང་བའི་ཚོར་བ་སིམ་པར་མྱོང་བའི་བདེ་བ་ཡང་་
རུང་༑ གདུང་བར་མྱོང་བའི་སྡུག་བསྔལ་ཡང་རུང་། སྡུག་བསྔལ་
ཡང་མ་ཡིན་བདེ་བ་ཡང་མ་ཡིན་པ་བར་མ་ཡང་རུང་བ་དང་།
རྣ་བ་དང༌། སྣ་དང་། ལྕེ་དང་། ལུས་དང༌། ཡིད་ཀྱི་འདུས་ཏེ་
རེག་པ་ལས་བྱུང་བའི་ཚོར་བ་བདེ་བ་ཡང་རུང་། སྡུག་བསྔལ་
ཡང་རུང་། སྡུག་བསྔལ་ཡང་མ་ཡིན་བདེ་བ་ཡང་མ་ཡིན་པ་
ཡང་རུང་བ་སྟེ། དབང་ཤེས་ལྔ་དང་མཚུངས་ལྡན་གྱི་བདེ་བ་
ལུས་ཀྱི་ཡང་རུང༌། སྡུག་བསྔལ་ལུས་ཀྱི་ཡང་རུང་། སྡུག་
བསྔལ་ཡང་མ་ཡིན་པ་བདེ་བ་ཡང་མ་ཡིན་པ་ལུས་ཀྱི་ཡང་་་
རུང་༑ ཡིད་ཤེས་དང་མཚུངས་ལྡན་གྱིས་བདེ་བ་སེམས་ཀྱི་ཡང་
རུང་། སྡུག་བསྔལ་ཡང་མ་ཡིན་བདེ་བ་ཡང་མ་ཡིན་པ་སེམས་ཀྱི་
།
ཡང་རུང་། ཟག་བཅས་ཡིན་པས་བདེ་བ་ཟང་ཟིང་དང་བཅས་
པ་ཡང་རུང་། སྡུག་བསྔལ་དང་སྡུག་བསྔལ་ཡང་མ་ཡིན་བདེ་
བ་ཡང་མ་ཡིན་པ་ཟང་ཟིང་དང་བཅས་པ་ཡང་རུང་། ཟག་པ་
མེད་པས་ན་བདེ་བ་ཟང་ཟིང་མེད་པ་ཡང་རུང་། སྡུག་བསྔལ་དང་།
སྡུག་བསྔལ་ཡང་མ་ཡིན་བདེ་བ་ཡང་མ་ཡིན་པ་ཟང་ཟིང་མེད་པ་
འདོད་པར་གཏོགས་པས་བདེ་བ་ཞེན་པ་རྟེན་པ་བ
ཡང་རུང་། སྡུག་བསྔལ་དང་། སྡུག་བསྔལ་ཡང་མ་ཡིན་བདེ་
བ་ཡང་མ་ཡིན་པ་ཞེན་པ་རྟེན་པ་ཡང་རུང་། ཁམས་གོང་མར་ཡང་རུང་།
47



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
།ཟང་ཟིང་གཏོགས་པས་བདེ་བ་མངོན་པར་འབྱུང་བ་རྟེན་པ་ཡང་རུང་།
སྡུག་བསྔལ་དང་། སྡུག་བསྔལ་ཡང་མ་ཡིན་བདེ་བ་ཡང་མ་
ཡིན་པ་མངོན་པར་འབྱུང་བ་བརྟེན་པ་ཡང་རུང་བའོ། །ལུས་།
ཀྱི་ཚོར་བ་གང་ཞེ་ན། རྣམ་པར་ཤེས་པའི་ཚོགས་ལྔ་དང་
མཚུངས་པར་ལྡན་པའོ། །སེམས་ཀྱི་ཚོར་བ་གང་ཞེ་ན། ཡིད་
ཀྱི་རྣམ་པར་ཤེས་པ་དང་མཚུངས་པར་ལྡན་པའོ། །ཟང་ཟིང་
དང་བཅས་པ་གང་ཞེ་ན། ལུས་ཉེ་བར་ལེན་པའི་ཕུང་པོ་ལ་རོ་
མྱོང་བའི་སྲེད་པ་དང་མཚུངས་པར་ལྡན་པའོ།
མེད་པ་གང་ཞེ་ན། ཉེར་ལེན་གྱི་ཕུང་པོ་དེའི་སྲེད་པ་དང་མི་
ལྡན་པའོ། །ཞེན་པ་རྟེན་པ་གང་ཞེ་ན། གཟུགས་སྒྲ་དྲི་རོ་རེག་བྱ་
ཡིད་དུ་འོང་བ་འདོད་པའི་ཡོན་ཏན་ལྔ་ལ་དེའི་རོ་མྱོང་བའི་་་
སྲེད་པ་དང་མཚུངས་པར་ལྡན་པའོ། །མངོན་པར་འབྱུང་བ་
རྟེན་པ་གང་ཞེ་ན། འདོད་ཡོན་ལྔ་ལ་སྲེད་པ་དེ་དང་མི་ལྡན་
པའོ༑ །དེ་དག་ཀྱང་གནས་ཀྱི་སྒོ་ནས་དྲུག །རང་གི་ངོ་བོ་བདེ་བ་
སོགས་གསུམ། གནས་སྡོམ་པ་ལུས་དང་སེམས་གཉིས། ཀུན་ནས་
ཉོན་མོངས་པའི་དུག་དང་བཅས་པ། རྣམ་པར་བྱང་བའི་དུག་མེད་
པ་རྣམས་སུ་རྣམ་པར་བཞག་པའོ། །འདུ་ཤེས་ཀྱི་ཕུང་པོའི་རྣམ་
པར་གཞག་པ་གང་ཞེ་ན། འདུ་ཤེས་ཀྱི་ཚོགས་དྲུག་སྟེ། མིག་
གི་ཡུལ་དང་དབང་པོ་ཡིད་ལ་བྱེད་པ་གསུམ་འདུས་ཏེ་རེག་པ་་་་
ལས་བྱུང་བའི་འདུ་ཤེས་དང་། རྣ་བ་དང༌། སྣ་དང་། ལྕེ་དང༌།
48



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལུས་དང་། ཡིད་ཀྱི་ཡུལ་དང་དབང་པོ་དང་ཡིད་ལ་བྱེད་པ་གསུམ་
འདུས་ཏེ་རེག་པ་ལས་བྱུང་བའི་འདུ་ཤེས་ཏེ།གང་གིས་
མཚན་མ་དང་བཅས་པ་ཡང་ཡང་དག་པར་ཤེས་ཤིང་།
མཚན་མ་མེད་པ་དང་། འདོད་ཁམས་ཀྱི་ཆུང་དུ་དང་།
གཟུགས་ཁམས་ཀྱི་རྒྱ་ཆེན་པོར་གྱུར་པ་དང་ནམ་མཁའ་དང་་
རྣམ་ཤེས་མཐའ་ཡས་གཉིས་ཀྱི་ཚད་མེད་པ་དང་། ཅི་ཡང་མེད་
པའི་སྐྱེ་མཆེད་ཀྱིས་ཅི་ཡང་མེད་དོ་སྙམ་ནས། ཅི་ཡང་མེད་པའི་
སྐྱེ་མཆེད་ཀྱང་ཡང་དག་པར་ཤེས་པའོ། །མཚན་མ་དང་
བཅས་པའི་འདུ་ཤེས་གང་ཞེ་ན། ཐ་སྙད་ལ་མི་མཁས་པ་བྱིས་
པ་ཆུང་ངུ་ལྟ་བུ་དང་། མཚན་མ་མེད་པའི་དབྱིངས་ལ་སྙོམས་
པར་ཞུགས་པ་དང་། སྲིད་པའི་རྩེ་མོ་ལ་སྙོམས་པར་ཞུགས་
པའི་འདུ་ཤེས་མ་གཏོགས་པ་གང་དེ་ལས་གཞན་པའི་འདུ་་་
ཤེས་སོ། །མཚན་མ་མེད་པའི་འདུ་ཤེས་གང་ཞེ་ན། འདུ་ཤེས་
གང་མཚན་མ་དང་བཅས་པ་རྣམས་མ་གཏོགས་པའོ། 
།ཆུང་
དུའི་འདུ་ཤེས་གང་ཞེ་ན། འདོད་ཁམས་པ་གང་གིས་འདོད་
པའི་ཁམས་ཤེས་པའོ། །རྒྱ་ཆེན་པོར་གྱུར་པའི་འདུ་ཤེས་གང་
ཞེ་ན།གཟུགས་ཁམས་པ་གང་གིས་གཟུགས་ཀྱི་ཁམས་ཤེས་
པའོ། །ཚད་མེད་པའི་འདུ་ཤེས་གང་ཞེ་ན། གཟུགས་མེད་
ཁམས་པའི་བྱེ་བྲག་གང་གིས་ནམ་མཁའ་མཐའ་ཡས་སྐྱེ་མཆེད་
དང་༑ རྣམ་ཤེས་མཐའ་ཡས་སྐྱེ་མཆེད་ཤེས་པའོ། །ཅི་ཡང་
49



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མེད་པའི་འདུ་ཤེས་གང་ཞེ་ན། གཟུགས་མེད་ཁམས་པའི་བྱེ་བྲག་
གང་གིས་ཅི་ཡང་མེད་པའི་སྐྱེ་མཆེད་ཤེས་པའོ། །འདུ་བྱེད་
ཀྱི་ཕུང་པོའི་རྣམ་པར་གཞག་པ་གང་ཞེ་ན།སེམས་བྱུང་
སེམས་པའི་ཚོགས་དྲུག་སྟེ། མིག་གི་ཡུལ་དང་དབང་པོ་ཡིད་ལ་
བྱེད་པ་གསུམ་འདུས་ཏེ་རེག་པ་ལས་བྱུང་བའི་སེམས་པ་དང་།
རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་ཡུལ་དང་
དབང་པོ་དང་ཡིད་ལ་བྱེད་པ་གསུམ་འདུས་ཏེ་རེག་པ་ལས་བྱུང་་
བའི་སེམས་པ་སྟེ། སེམས་པ་དད་སོགས་གང་གིས་དགེ་བའི་
ཕྱིར་ཡང་སེམས་པར་བྱེད། ཁྲོ་སོགས་ཀུན་ནས་ཉོན་མོངས་
པའི་ཕྱིར་ཡང་སེམས་པར་བྱེད། ལྡན་མིན་ལྟ་བུ་གནས་སྐབས་
ཀྱི་བྱེ་བྲག་ལ་ཡང་སེམས་འཇུག་ཅིང་སེམས་པར་བྱེད་པ་སྟེ།
དེ་ལྟར་ན་གཙོ་བོར་གྱུར་པའི་སེམས་པ་འདི་དང་།
ལོགས་སུ་སྨོས་པའི་ཚོར་བ་དང་། འདུ་ཤེས་དག་མ་གཏོགས་པ་
དེ་ལས་གཞན་པའི་སེམས་ལས་བྱུང་བའི་ཆོས་རྣམས་ཐམས་་་
ཅད་དང་། སེམས་དང་ལྡན་པ་མ་ཡིན་པའི་འདུ་བྱེད་རྣམས་
ནི་འདུ་བྱེད་ཀྱི་ཕུང་པོ་ཞེས་བྱའོ། །སེམས་ལས་བྱུང་བ་དེ་དག་
ཀྱང་གང་ཞེ་ན། སེམས་པ་དང་། ཡིད་ལ་བྱེད་པ་དང་། རེག་
པ་དང་། ཕུང་པོར་བཤད་པའི་ཚོར་འདུ་གཉིས་དང་བཅས་ཀུན་།
འགྲོ་ལྔ་དང་། འདུན་པ་དང་། མོས་པ་དང་། དྲན་པ་དང་།།
ཏིང་ངེ་འཛིན་དང༌། ཤེས་རབ་སྟེ་ཡུལ་སོ་སོར་ངེས་པ་ལྔ་དང་།ཕུང་པོ་
50



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དད་པ་དང་། ངོ་ཚ་ཤེས་པ་དང་། ཁྲེལ་ཡོད་པ་དང་། མ་
ཆགས་པ་དང་། ཞེ་སྡང་མེད་པ་དང་། གཏི་མུག་མེད་པ་
དང་། བརྩོན་འགྲུས་དང་། ཤིན་ཏུ་སྦྱངས་པ་དང་། བག་ཡོད་
པ་དང་། བཏང་སྙོམས་དང་། རྣམ་པར་མི་འཚེ་བ་སྟེ་དགེ་བ་
བཅུ་གཅིག་དང་། འདོད་ཆགས་དང༌། ཁོང་ཁྲོ་བ་དང་། ང་
རྒྱལ་དང་། མ་རིག་པ་དང༌། ཐེ་ཚོམ་དང་། འཇིག་ཚོགས་ལ་
ལྟ་བ་དང་། མཐར་འཛིན་པར་ལྟ་བ་དང་། ལྟ་བ་མཆོག་ཏུ་
འཛིན་པ་དང༌། ཚུལ་ཁྲིམས་དང་བརྟུལ་ཞུགས་མཆོག་ཏུ་
འཛིན་པ་དང༌། ལོག་པར་ལྟ་བ་སྟེ་ཕྱི་མ་ལྔ་གཅིག་ཏུ་བྱས་ནས་
རྩ་བའི་ཉོན་མོངས་པ་དྲུག་དང་། ཁྲོ་བ་དང་། ཁོན་དུ་འཛིན་པ་
དང་༑ འཆབ་པ་དང་། འཚིག་པ་དང་། ཕྲག་དོག་དང་། སེར་
སྣ་དང་། སྒྱུ་དང༌། གཡོ་དང་། རྒྱགས་པ་དང་། རྣམ་པར་
འཚེ་བ་དང་། ངོ་ཚ་མེད་པ་དང་། ཁྲེལ་མེད་པ་དང་། རྨུགས་
པ་དང་། རྒོད་པ་དང༌། མ་དད་པ་དང་། ལེ་ལོ་དང་། བག་
མེད་པ་དང༌། བརྗེད་ངས་པ་དང་། ཤེས་བཞིན་མ་ཡིན་པཔ
དང་༑ རྣམ་པར་གཡེང་བ་སྟེ་ཉེ་བའི་ཉོན་མོངས་པ་ཉི་ཤུ་དང་།
གཉིད་དང༌། འགྱོད་པ་དང༌། རྟོག་པ་དང་། དཔྱོད་པ་སྟེ་
གཞན་དུ་འགྱུར་བ་བཞིའོ། །དེ་དག་མཚན་ཉིད་དང་ལས་ཀྱིས་
བསྟན་པར་བཞེད་ནས་སེམས་པ་གང་ཞེ་ན། ཡུལ་གྱི་རྣམ་པ་ལ་
སེམས་ཡང་ཡང་མངོན་པར་འདུ་བྱེད་པ་ཡིད་ཀྱི་ལས་་ཏེ།
51



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དགེ་བ་དང་མི་དགེ་བ་དང་ལུང་དུ་མ་བསྟན་པ་རྣམས་ལ་་་་
སེམས་འཇུག་པར་བྱེད་པའི་ལས་ཅན་ནོ། །ཡིད་ལ་བྱེད་པ་
གང་ཞེ་ན། སེམས་ཀྱི་འཇུག་པ་སྟེ། དམིགས་པ་ལ་སེམས་པར་
དང་ཡང་ཡང་དུ་འཛིན་པའི་ལས་ཅན་ནོ། །དེའི་ཕྱིར་ཡིད་ལ་
བྱེད་པ་ཐོབ་པ་ནི་ཏིང་ངེ་འཛིན་ཐོབ་པ་ཞེས་བྱའོ། །རེག་པ་གང་
ཞེ་ན། ཡུལ་དབང་ཤེས་གསུམ་འདུས་ནས་རྣམ་པར་ཤེས་པར་
འབྱུང་བ་ལ་བདེ་བ་ལ་སོགས་པའི་ཚོར་བ་གསུམ། འབྱུང་བ་དང་
མཐུན་པས་དབང་པོའི་འགྱུར་བ་དང༌། ཡུལ་ཡིད་དུ་འོང་མི་འོང་
བར་བར་མ་གསུམ་ཡོངས་སུ་གཅོད་པ་སྟེ། ཚོར་བའི་རྟེན་བྱེད་
པའི་ལས་ཅན་ནོ། །འདུན་པ་གང་ཞེ་ན། འདོད་པའི་དངོས་
པོ་ལ་ལྟ་བ་དང་ཉན་པ་ལ་སོགས་པ་དེ་དང་དེ་ལྡན་པར་བྱེད་་་་
འདོད་པ་ཉིད་དེ། དགེ་བའི་དབང་དུ་བྱས་ནས་བརྩོན་འགྲུས་
རྩོམ་པའི་རྟེན་བྱེད་པའི་ལས་ཅན་ནོ། །མོས་པ་གང་ཞེ་ན།
ངེས་པའི་དངོས་པོ་ལ་ཇི་ལྟར་ངེས་པ་དེ་བཞིན་དུ་འཛིན་པ་་
སྟེ། རང་གིས་དམ་བཅས་པ་གཞན་གྱིས་མི་འཕྲོགས་པ་ཉིད་ཀྱི་
ལས་ཅན་ནོ། །དྲན་པ་གང་ཞེ་ན། སྔོན་ཆད་འདྲིས་པའི་
དངོས་པོ་ལ་སེམས་ཀྱི་བརྗེད་པ་མེད་པ་སྟེ། དྲན་པས་དམིགས་
པ་མངོན་པར་བརྗོད་ན་རྣམ་པར་མི་གཡེང་བའི་ལས་ཅན་ནོ། །
ཏིང་ངེ་འཛིན་གང་ཞེ་ན། ཕུང་པོ་ལྔའི་རང་དང་སྤྱིའི་མཚན་ཉིད་
ལྟ་བུ་བརྟག་པའི་དངོས་པོ་ལ་སེམས་རྩེ་གཅིག་པ་ཉིད་དེ།
52



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པསེམས་མཉམ་པར་བཞག་པ་ན་ཡང་དག་པར་ཇི་ལྟ་བ་བཞིན་དུ་
ཤེས་པའི་རྟེན་བྱེད་པའི་ལས་ཅན་ནོ། །ཤེས་རབ་གང་ཞེ་ན།
བརྟག་པར་བྱ་བ་ཉིད་ཀྱི་དངོས་པོའི་ཆོས་རྣམས་ལ་རང་དང་་
སྤྱིའི་མཚན་ཉིད་རབ་ཏུ་རྣམ་པར་འབྱེད་པ་སྟེ། ངེས་པ་ཉིད་ཀྱི་
ཕྱིར་ན་སོམ་ཉི་བཟློག་པའི་ལས་ཅན་ནོ། །དད་པ་གང་ཞེ་ན།
ལས་དང་འབྲས་བུ་ཡོད་པ་ཉིད་དང་། དཀོན་མཆོག་གསུམ་ཡོན་
ཏན་ཅན་དང་། ལས་གྱིས་འགོག་པ་མངོན་དུ་བྱེད་ནུས་པ་
རྣམས་ལ་རིམ་པ་བཞིན་དུ་མངོན་པར་ཡིད་ཆེས་པ་དང་།
དད་པ་དང་བདག་གིས་ཐོབ་པར་བྱེད་པའམ་སྒྲུབ་པར་བྱེད་ནུས་་
སོ་སྙམ་པའི་འདོད་པ་སྟེ། འདུན་པའི་རྟེན་བྱེད་པའི་ལས་ཅན་
ནོ༑ །ངོ་ཚ་ཤེས་པ་གང་ཞེ་ན། བདག་ཉིད་ཀྱི་དབང་དུ་བྱས་པ་
ལས་ཁ་ན་མ་ཐོ་བ་སྡིག་པའི་ལས་ལ་འཛེམ་པ་སྟེ། ཉེས་པར་
སྤྱོད་པ་ལེགས་པར་སྡོམ་པའི་རྟེན་བྱེད་པའི་ལས་ཅན་ནོ། །
ཁྲེལ་ཡོད་པ་གང་ཞེ་ན། གཞན་གྱི་དབང་དུ་བྱས་པ་ལས་ཁ་ན་
མ་ཐོ་བ་སྡིག་པའི་ལས་ལ་མཛེམ་པ་སྟེ། ཉེས་སྤྱོད་སྡོམ་པ་དེའི་
ལས་ཅན་ཉིད་དོ། །མ་ཆགས་པ་གང་ཞེ་ན། སྲིད་པ་སྟེ་ཉེར་།
ལེན་གྱི་ཕུང་པོ་དང་སྲིད་པའི་ཡོ་བྱད་ལོངས་སྤྱོད་པར་བྱ་བ་་་་
རྣམས་ལ་ཆགས་པ་མེད་པ་སྟེ། ཉེས་པར་སྤྱོད་པ་མི་དགེ་བའི་
ལས་ལ་མི་འཇུག་པའི་རྟེན་བྱེད་པའི་ལས་ཅན་ནོ། །ཞེ་སྡང་
མེད་པ་གང་ཞེ་ན། གནོད་པར་བྱེད་པའི་སེམས་ཅན་རྣམས་ལ
53



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལདང་། སྡུག་བསྔལ་གྱི་ཚོར་བ་དང་སྡུག་བསྔལ་གྱི་གནས་ཀྱི་
ཆོས་མཚོན་ཆ་ལ་སོགས་པ་རྣམས་ལ་ཀུན་ནས་མནར་སེམས་་་
པའམ་གནོད་པར་སེམས་པ་མེད་པ་སྟེ། ཉེས་པར་སྤྱོད་པ་ལ་མི་
འཇུག་པའི་རྟེན་བྱེད་པའི་ལས་ཅན་ནོ། །གཏི་མུག་མེད་པ་
གང་ཞེ་ན། རྣམ་པར་སྨིན་པ་སྐྱེ་བས་ཐོབ་པ་ལས་སམ། ལུང་
ལས་ཏེ་ཐོས་པ་ལས་བྱུང་བས་སམ། དེའི་དོན་རིག་པས་བཏགས་
ཏེ་བསམ་པ་ལས་བྱུང་བས་སམ། སྒོམ་པ་ལས་བྱུང་བའི་ཤེས་རབ་
ཀྱིས་རྟོགས་པ་ལས་ཤེས་ཤིང་དེ་བར་ཤེས་རབ་བརྟན་པས་སོ་
སོར་བརྟགས་པ་སྟེ། ཉེས་པར་སྤྱོད་པ་ལ་མི་འཇུག་པའི་རྟེན་
བྱེད་པའི་ལས་ཅན་ནོ། །བརྩོན་འགྲུས་གང་ཞེ་ན། བསམ་པས་
གོ་ཆ་བགོ་བ་དང་། སྦྱོར་བས་དངོས་སུ་འཇུག་པ་དང་། སྤྲོ་བས་
མི་འགོང་བ་དང༌། བར་ཆད་ཀྱིས་མི་ལྡོག་པ་དང་། དགེ་བའི་།
ལས་ཀྱིས་ཆོག་པར་མི་འཛིན་པ་ལ་སེམས་མངོན་པར་སྤྲོ་བ་སྟེ།
དགེ་བའི་ཕྱོགས་ཡོངས་སུ་རྫོགས་པར་བྱེད་པ་དང་། ཡོངས་
སུ་བསྒྲུབ་པའི་ལས་ཅན་ནོ། །ཤིན་ཏུ་སྦྱངས་པ་གང་ཞེ་ན།
ལུས་དང་སེམས་ཀྱི་གནས་ངན་ལེན་ཏེ་རང་དབང་མེད་པ་དང་
ཉོན་མོངས་ཀྱི་ས་བོན་རྣམས་ཀྱི་རྒྱུན་གཅོད་པའི་ཕྱིར། ལུས་
དང་སེམས་ལས་སུ་རུང་བ་ཉིད་དེ། བསམ་གཏན་གྱི་སྒྲིབ་པ་
ཐམས་ཅད་སེལ་བའི་ལས་ཅན་ནོ། །བག་ཡོད་པ་གང་ཞེ་ན།
མ་ཆགས་པ་དང༌། ཞེ་སྡང་མེད་པ་དང༌། གཏི་མུག་མེད་པ་
54



ཐེག་པ་ཆེན་པོའི་ཆོས་མངོན་པ་ཀུན་ལས་བ ཏུས་པའི་མཆན་འགྲེལ་ནོར་བུའི་མེ་ལོང་།
གང་ཡང་རུང་བའམ་དེ་དག་གི་ཚོགས་པ་རྒྱུ་བརྩོན་འགྲུས་དང་་་
བཅས་པ་ལ་གནས་ནས། བསྒྲུབ་བྱའི་དབང་དུ་བྱས་ནས་གང་
དགེ་བའི་ཆོས་རྣམས་བསྒོམ་པ་དང་། སྤང་བྱ་ཟག་པ་དང་
བཅས་པའི་ཆོས་རྣམས་ལས་སེམས་བསྲུང་བ་སྟེ། འཇིག་རྟེན་
པའི་ཕུན་ཚོགས་མཐོ་རིས་ཀྱི་བདེ་བ་དང་འཇིག་རྟེན་ལས་་་་་༌་༌་
འདས་པའི་ལམ་བྱང་ཆུབ་གསུམ་གྱི་ཕུན་སུམ་ཚོགས་པ་ཐམས་་་
ཅད་ཡོངས་སུ་རྫོགས་པར་བྱེད་པ་དང་། ཡོངས་སུ་བསྒྲུབ་
པའི་ལས་ཅན་ནོ། །བཏང་སྙོམས་གང་ཞེ་ན། མ་ཆགས་པ་
དང་༑ ཞེ་སྡང་མེད་པ་དང་། གཏི་མུག་མེད་པ་རྒྱུ་བརྩོན་
འགྲུས་དང་བཅས་པ་ལ་གནས་ནས། ཀུན་ནས་ཉོན་མོངས་
པ་སེམས་མཐོ་དམན་ཅན་དུ་གནས་པ་དང་མི་མཐུན་པ་ལ།
བཏང་སྙོམས་ཀྱི་ཐོག་མ་སེམས་བྱིང་རྒོད་མེད་པར་མཉམ་པ་ཉིད་
དང་༑ བར་དུ་སེམས་རྣལ་དུ་འདུག་པ་ཉིད་དང་ཐ་མར་
སེམས་ལྷུན་གྱིས་གྲུབ་པར་གནས་པ་ཉིད་དེ། ཀུན་ནས་ཉོན་
མོངས་པ་སྐྱེ་བའི་སྐབས་མི་འབྱེད་པའི་ལས་ཅན་ནོ། །རྣམ་
པར་མི་འཚེ་བ་གང་ཞེ་ན། ཞེ་སྡང་མེད་པ་ལས་གུད་ན་མེད་
པས་དེའི་ཆར་གཏོགས་པ་སྙིང་རྗེ་བའི་སེམས་ཉིད་དེ་གཞན་་་་
ལ་ཐོ་མི་འཚམ་པའི་ལས་ཅན་ནོ། །འདོད་ཆགས་གང་ཞེ་ན།
ཁམས་གསུམ་པའི་རྗེས་སུ་ཆགས་པ་སྟེ། ཉེ་བར་ལེན་པའི་ཕུང་
པོ་ལྔ་གྲུབ་སྟེ་སྡུག་བསྔལ་བསྐྱེད་པའི་ལས་ཅན་ནོ། །ཁོང་ཁྲོ་བ་
55



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གང་ཞེ་ན། གནོད་པར་བྱེད་པའི་སེམས་ཅན་རྣམས་དང་། སྡུག་
བསྔལ་ཀྱི་ཚོར་བ་དང་། སྡུག་བསྔལ་གནས་ཀྱི་ཆོས་མཚོན་ཆ་ལ་
སོགས་པ་རྣམས་ལ་ཀུན་ནས་མནར་སེམས་པ་སྟེ། བདེ་བ་ལ་
རེག་པར་མི་གནས་པ་དང༌། གསོད་པ་དང་བཅིང་བ་སོགས་
ཉེས་པར་སྤྱོད་པའི་རྟེན་བྱེད་པའི་ལས་ཅན་ནོ། 
།ང་རྒྱལ་
གང་ཞེ་ན། འཇིག་ཚོགས་ཀྱི་ལྟ་བ་ལ་བརྟེན་ནས་སེམས་
ཁེངས་པ་སྟེ་ཡོན་ཏན་ཅན་རྣམས་ལ་མི་གུས་པ་དང་། ཡང་སྲིད་
ཀྱི་སྡུག་བསྔལ་འབྱུང་བའི་རྟེན་བྱེད་པའི་ལས་ཅན་ནོ། །མ་
རིག་པ་གང་ཞེ་ན། ཁམས་གསུམ་པའི་མི་ཤེས་པ་སྟེ། ཆོས་
རྣམས་ལ་ལོག་པར་ཕྱིན་ཅི་ལོག་ཏུ་ངེས་པ་དང་། ཐེ་ཚོམ་ཟ་བ་
དང་། འདོད་ཆགས་ལ་སོགས་པའི་ཀུན་ནས་ཉོན་མོངས་པ་
འབྱུང་བའི་རྟེན་བྱེད་པའི་ལས་ཅན་ནོ། །ཐེ་ཚོམ་གང་ཞེ་ན།
བདེན་པ་རྣམས་ལ་ཡིད་གཉིས་ཟ་བ་སྟེ། དགེ་བའི་ཕྱོགས་
རྣམས་ ལ་ངེས་པ་མ་རྙེད་པས་དེ་ལ་མི་འཇུག་པའི་རྟེན་བྱེད་་་་་
པའི་ལས་ཅན་ནོ། །འཇིག་ཚོགས་ལ་ལྟ་བ་གང་ཞེ་ན།
གཟུགས་སོགས་ཉེ་བར་ལེན་པའི་ཕུང་པོ་ལྔ་པོ་རྣམས་ལ་་་་་༌་
བདག་དང་བདག་གིར་ཡང་དག་པར་རྗེས་སུ་ལྟ་བ་ལ་མི་སྐྲག་
པའི་བཟོད་པ་དང་། དེ་དོན་དུ་གཉེར་བའི་འདོད་པ་དང་། དེ་
རྣམ་པར་འབྱེད་པའི་བློ་གྲོས་དང་། དེ་ལ་མངོན་པར་ཞེན་པའི་
རྟོག་པ་དང༌། དེ་ལ་དམིགས་པའི་ལྟ་བ་གང་ཡིན་པ་སྟེ། ལྟ་
56



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བའི་བྱེ་བྲག་ཐམས་ཅད་ཀྱི་རྟེན་བྱེད་པའི་ལས་ཅན་ནོ། །
མཐར་འཛིན་པར་ལྟ་བ་གང་ཞེ་ན། གཟུགས་སོགས་ཉེ་བར་
ལེན་པའི་ཕུང་པོ་ལྔ་པོ་དག་ལ་རྟག་པའམ་ཆད་པར་ཡང་་་་་
དག་པར་རྗེས་སུ་ལྟ་བ་ལ་མི་སྐྲག་པའི་བཟོད་པ་དང་། དེའི་
དོན་དུ་གཉེར་བའི་འདོད་པ་དང༌། དེའི་རྣམ་པར་འབྱེད་པའི་བློ་
གྲོས་དང་། དེ་ལ་མངོན་པར་ཞེན་པའི་རྟོག་པ་དང་། དེ་ལ་
དམིགས་པའི་ལྟ་བ་གང་ཡིན་པ་སྟེ།རྟག་ཆད་དང་བྲལ་བའི་
དབུ་མའི་ལམ་གྱིས་ངེས་པར་འབྱུང་བ་ལ་བར་དུ་གཅོད་་
པའི་ལས་ཅན་ནོ། །ལྟ་བ་མཆོག་ཏུ་འཛིན་པ་གང་ཞེ་ན།
འཇིག་ལྟ་ལ་སོགས་པ་ལྟ་བ་དང་ལྟ་བའི་གནས་ཉེ་བར་ལེན་་་
པའི་ཕུང་པོ་ལྔ་པོ་དག་ལ་ཕུལ་དུ་བྱུང་བས་མཆོག་དང་། དེ་
ལས་ལྷག་པ་མེད་པས་གཙོ་བོ་དང་། ཡོན་ཏན་གྱིས་ཁྱད་པར་དུ་།
འཕགས་པ་དང་། མཚུངས་པ་མེད་པས་དམ་པར་ཡང་དག་
པར་རྗེས་སུ་ལྟ་བ་ལ་མི་སྐྲག་པའི་བཟོད་པ་དང་། དེ་དོན་དུ་
གཉེར་བའི་འདོད་པ་དང་། དེའི་རྣམ་པར་འབྱེད་པའི་བློ་གྲོས་
དང་༑ དེ་ལ་མངོན་པར་ཞེན་པའི་རྟོག་པ་དང་། དེ་ལ་དམིགས་
པའི་ལྟ་བ་གང་ཡིན་པ་སྟེ། ལྟ་བ་ངན་པ་དག་ལ་མངོན་པར་
ཞེན་པའི་རྟེན་བྱེད་པའི་ལས་ཅན་ནོ། །ཚུལ་ཁྲིམས་དང་
བརྟུལ་ཞུགས་མཆོག་ཏུ་འཛིན་པ་གང་ཞེ་ན། ལྟ་ངན་སྔོན་དུ་
སོང་བའི་ཚུལ་ཁྲིམས་དང་བརྟུལ་ཞུགས།ཚུལ་ཁྲིམས་དང་
57



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བརྟུལ་ཞུགས་དེ་ཉིད་ཀྱི་གནས་ཉེ་བར་ལེན་པའི་ཕུང་པོ་དག་
ལ་འདིས་སྡིག་པ་འདག་པ་དང༌། འཆིང་བ་ལས་གྲོལ་བ་དང༌།
འཁོར་བ་ལས་ངེས་པར་འབྱིན་པར་ཡང་དག་པར་རྗེས་སུ་ལྟ་
བ་ལ་མི་སྐྲག་པའི་བཟོད་པ་དང་། དེའི་དོན་དུ་གཉེར་བའི་
འདོད་པ་དང་། དེ་རྣམ་པར་འབྱེད་པའི་བློ་གྲོས་དང་། དེ་ལ་
མངོན་པར་ཞེན་པའི་རྟོག་པ་དང་། དེ་ལ་དམིགས་པའི་ལྟ་བ་
གང་ཡིན་པ་སྟེ། དེས་ངེས་པར་མི་འབྱུང་བས་ངལ་བ་འབྲས་བུ་
མེད་པའི་རྟེན་བྱེད་པའི་ལས་ཅན་ནོ། །ལོག་པར་ལྟ་བ་གང་
ཞེ་ན། རྒྱུའམ་འབྲས་བུའམ་འཇིག་རྟེན་གཞན་དུ་འགྲོ་བའི་བྱེད་
པ་དང་ས་བོན་འདེབས་པའི་ལས་བྱེད་པ་དང༌། ཉིང་མཚམས་སྦྱོར་
བའི་བྱེད་པ་ལ་སྐུར་པ་འདེབས་པ་དང་། འཇིག་རྟེན་ན་དགྲ་
བཅོམ་པ་སོགས་ཡོད་པའི་དངོས་པོ་འཇིག་པ་སྟེ། ལོག་པར་
རྣམ་པར་རྟོག་པས་མི་སྐྲག་པའི་བཟོད་པ་དང༌། དེ་དོན་དུ་གཉེར་
བའི་འདོད་པ་དང༌། དེ་རྣམ་པར་འབྱེད་པའི་བློ་གྲོས་དང་། དེ་
ལ་མངོན་པར་ཞེན་པའི་རྟོག་པ་དང་། དེ་ལ་དམིགས་པའི་ལྟ་བ་
གང་ཡིན་པ་སྟེ། ལོག་ལྟ་ཁྱད་པར་ཅན་ནི་དགེ་བའི་རྩ་བ་
གཅོད་པའི་ལས་ཅན་དང༌། ལོག་ལྟ་ཐམས་ཅད་མི་དགེ་བའི་རྩ་
བ་དམ་དུ་འཛིན་པའི་རྟེན་བྱེད་པའི་ལས་ཅན་དང༌། ཉེས་
དམིགས་མ་མཐོང་བས་མི་དགེ་བ་ལ་འཇུག་པའི་ལས་ཅན་།
དང་། ཕན་ཡོན་མེད་པར་ལྟ་བས་དགེ་བ་ལ་མི་འཇུག་པའི་ལས་
58



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཅན་ནོ། །ལྟ་བ་ལྔ་པོ་འདི་དག་ལས་སྒྲོ་འདོགས་པའི་ལྟ་བ་ནི་
དུ༑ སྐུར་པ་འདེབས་པའི་ལྟ་བ་ནི་དུ་ཞེ་ན། བཞི་ནི་སྒྲོ་
འདོགས་པའི་ལྟ་བ་སྟེ། ཕུང་པོ་ལྔའི་བདག་ཉིད་ཀྱི་ཤེས་བྱ་ལ་
འཇིག་ལྟས་བདག་དང་བདག་གི་ངོ་བོ་ཉིད་དང་མཐའ་ལྟས་
བདག་རྟག་པ་སོགས་ཁྱད་པར་དུ་སྒྲོ་འདོགས་པ་དང་། ལྟ་བ་
ལ་མཆོག་འཛིན་གྱིས་ལྟ་བ་ལ་མཆོག་དང་ཚུལ་ཁྲིམས་དང་བརྟུལ་་
ཞུགས་མཆོག་འཛིན་གྱིས་དག་པར་སྒྲོ་འདོགས་པའི་ཕྱིར་རོ། །
གཅིག་སྟེ་ལོག་ལྟ་ནི་ཕལ་ཆེར་སྐུར་པ་འདེབས་པའི་ལྟ་བའོ། །
སྔོན་གྱི་མཐར་རྟོག་པའི་ལྟ་བ་གང་ཡིན་པ་དང་། ཕྱི་མའི་
མཐར་རྟོགས་པའི་ལྟ་བ་གང་ཡིན་པ་དེ་དག་ལྟ་བ་དུ་ཞིག་་་་
ལས་བྱུང་བར་རིག་པར་བྱ་ཞེ་ན། མཚན་ཉིད་ལ་བརྟགས་ན་
མཐོར་ལྟ་དང་ལོག་པར་ལྟ་བ་གཉིས་ལས་སམ། འཁོར་དང་བཅས་
པར་བརྟགས་ན་ལྟ་བ་ལྔ་པོ་ཐམས་ཅད་ལས་སོ། 
།ལུང་དུ་མ་
བསྟན་པའི་དངོས་པོ་རྣམས་ལ་ལྟ་བ་གང་ཡིན་པ་དེ་དག་ལྟ་་
བ་དུ་ཞིག་ལས་བྱུང་བར་རིག་པར་བྱ་ཞེ་ན། འདི་ཡང་སྔ་མ་
བཞིན་གཉིས་སམ་ཐམས་ཅད་ལས་སོ། །བཅོམ་ལྡན་འདས་
ཀྱིས་ཉེས་པ་གང་གཟིགས་ནས། ཕུང་པོ་དང་། ཁམས་དང་།
སྐྱེ་མཆེད་རྣམས་ལ་རྣམ་པ་ལྔས་བདག་བསལ་བ་མཛད་ཅེ་་་་
ན༑ འཇིག་ཚོགས་ལ་ལྟ་བས་ཡོངས་སུ་ཟིན་པའི་ཉེས་པ་ལྔ་
གཟིགས་ནས་ཏེ། གཟུགས་ལ་སོགས་པ་ནི་བདག་མ་ཡིན་ཏེ་དེ་
59



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མི
དག་བདག་གི་མཚན་ཉིད་མ་ཡིན་པས་མཚན་ཉིད་དང་མི་
མཐུན་པའི་ཉེས་པ་དང་། དེ་དག་ལ་བདག་མེད་དེ་གནས་མེད་
ན་གནས་པར་མི་འགྱུར་བས་མི་རྟག་པ་ཉིད་ཀྱི་ཉེས་པ་དང་།
དེ་དག་ནི་བདག་གི་བ་མ་ཡིན་ཏེ་དབང་བྱེད་པ་མེད་པས་རང་་་་་
དབང་མེད་པའི་ཉེས་པ་དང༌། དེ་དག་ལས་གཞན་ན་ཡང་
བདག་མེད་དེ་ལུས་མེད་ན་བདག་ཀུན་ཏུ་བརྟག་པར་མི་དམིགས་་་
པས་ལུས་མེད་པའི་ཉེས་པ་དང་། ཇི་སྟེ་ལ་ལ་ཞིག་བདག་རྣམ་པ་
དེ་ལྟར་ཡོངས་སུ་རྟོག་ན་དེ་ལྟ་ན་ཡང་གཟུགས་ལ་སོགས་པ་མེད་་་་
པའི་བདག་མི་འཐད་དེ་ལུས་ལ་སོགས་པའི་འཆིང་བ་མེད་ན་རང་
གི་ངང་གི་གྲོལ་བར་འགྱུར་བས་བསྒྲིམ་མི་དགོས་པར་ཐར་བར་་
འགྱུར་བའི་ཉེས་པའོ། །གང་ཉེ་བར་ལེན་པའི་ཕུང་པོ་ལྔ་པོ་
དག་ལ་འཇིག་ཚོགས་ལ་ལྟ་བའི་མཐའ་ཉི་ཤུ་པོ། གཟུགས་
ཕུང་ཉིད་བདག་ཡིན་པར་ལྟ་བ་དང་། བདག་རྒྱུན་བཞིན་དུ་
གཟུགས་དང་ལྡན་པ་དང་། གཟུགས་ཡོ་བྱད་བཞིན་དུ་བདག་
གི་ཡིན་པ་དང་། གཟུགས་ཀྱི་རྟེན་ལ་བདག་གནས་པ་དང་།
དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་དང༌།
རྣམ་པར་ཤེས་པ་བདག་ཡིན་པར་ལྟ་བ་དང་། བདག་རྣམ་
པར་ཤེས་པ་དང་ལྡན་པ་དང་། རྣམ་པར་ཤེས་པ་བདག་གི་
ཡིན་པ་དང་། རྣམ་པར་ཤེས་པ་ལ་བདག་གནས་སོ་ཞེས་བྱ་
བ་དེ་ལ། བདག་ཏུ་ལྟ་བ་ནི་དུ། བདག་གིར་ལྟ་བ་ནི་དུ་ཞེ་ན།
60



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
གཟུགས་ལ་བདག་ཡིན་པར་ལྟ་བ་སོགས་ལྔ་ནི་བདག་ཏུ་ལྟ་བའོ། །
བདག་གཟུགས་དང་ལྡན་པར་ལྟ་བ་སོགས་བཅོ་ལྔ་ནི་བདག་གིར་
ལྟ་བའོ། །ཅིའི་ཕྱིར་བཅོ་ལྔ་བདག་གིར་ལྟ་བ་ཞེས་བྱ་ཞེ་ན།
བདག་གཟུགས་དང་ལྡན་པ་སོགས་ལྔ་ནི་འབྲེལ་བས་བདག་གིར་
འགྱུར་བ་དང་། གཟུགས་བདག་གི་ཡིན་པ་སོགས་ལྔ་ནི་དབང་
སྒྱུར་བས་བདག་གིར་འགྱུར་བ་དང་། གཟུགས་ལ་བདག་གནས་
པ་སོགས་ལྔ་ནི་ཐ་དད་དུ་མི་འཇུག་པས་བདག་གིར་འགྱུར་་་་་
བའི་ཕྱིར་རོ། །འདི་ཡན་ལག་ཅན་ཡན་ལག་གི་རྗེས་སུ་སོང་བར་
ཀུན་ཏུ་བརྟགས་པའོ། །འཇིག་ཚོགས་ལ་ལྟ་བ་དཔྱད་པའི་གཞི་
ཅན་ཞེས་བྱའམ། མ་དཔྱད་པའི་གཞི་ཅན་ཞེས་བྱ་ཞེ་ན།
གཟུགས་ལ་སོགས་པའི་མཚན་ཉིད་ལ་ཀུན་ཏུ་དཔྱད་ན་བདག་ཏུ་ལྟ་
བའི་གོ་སྐབས་མེད་པའི་ཕྱིར་དཔྱད་པའི་གཞི་ཅན་ཞེས་བརྗོད་་་
པར་བྱ་སྟེ། དཔེར་ན་འགའ་ཞིག་གིས་མ་བརྟགས་པར་ཐག་པ་ལ་
སྦྲུལ་གྱི་བློ་བྱུང་བ་བཞིན་ནོ། །ཁྲོ་བ་གང་ཞེ་ན། གནོད་པར་
བྱེད་པའི་རྒྱུ་ཉེ་བར་གནས་ན་རྫས་ལོག་པ་མེད་ཀྱང་ཁོང་ཁྲོ་
བའི་ཆར་གཏོགས་པའི་སེམས་ཀྱི་ཀུན་ནས་མནར་སེམས་པ་་
འབྱུང་སྟེ། མཚོན་ཆ་ལེན་པ་དང་། ཆད་པས་གཅོད་པ་ལ་
སོགས་པ་དང་། གནོད་པ་ཤོམ་པའི་རྟེན་བྱེད་པའི་ལས་ཅན་
ནོ༑ །ཁོན་དུ་འཛིན་པ་གང་ཞེ་ན། ཁྲོ་བ་དེའི་འོག་ཏུ་འདི་ཡང་
ཁོང་ཁྲོ་བའི་ཆར་གཏོགས་པ་ཉིད་ཀྱིས་ཁོན་ལན་གླན་པར་
61



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འདོད་པའི་ཤར་གཉེར་བའི་བསམ་པ་མི་གཏོང་བ་སྟེ། གནོད་
པར་བྱེད་པ་ལ་མི་བཟོད་པའི་རྟེན་བྱེད་པའི་ལས་ཅན་ནོ། 
།
འཆབ་པ་གང་ཞེ་ན། ལྟུང་བ་ཕྱིར་བཅོས་པ་ལེགས་པར་བསྐུལ་
བ་ལ་གཏི་མུག་གི་ཆར་གཏོགས་པས་ཁ་ན་མ་ཐོ་བ་འཁྱུད་པ་
སྟེ༑ དེའི་དབང་གིས་འགྱོད་པ་དང་། དེའི་ཕྱིར་བདེ་བ་ལ་རེག་
པར་མི་གནས་པའི་རྟེན་བྱེད་པའི་ལས་ཅན་ནོ། །འཚིག་པ་
གང་ཞེ་ན། འདི་ཡང་ཁོང་ཁྲོ་བའི་ཆར་གཏོགས་པ་ཁྲོ་བ་དང་
ཁོན་དུ་འཛིན་པ་སྔོན་དུ་འགྲོ་བའི་སེམས་ཀྱིས་ཀུན་ནས་་་་
མནར་སེམས་པ་སྟེ། གཞན་གྱི་ཞེ་ལ་གནོད་པའི་ཚིག་རྩུབ་དྲག་
པོ་བརླང་ཞིང་དྲག་པོ་བརྗོད་པའི་རྟེན་བྱེད་པའི་ལས་ཅན་་་་་
དང་། བསོད་ནམས་མ་ཡིན་པ་མི་དགེ་བ་འཕེལ་བའི་ལས་
ཅན་དང་། བདེ་བ་ལ་རེག་པར་མི་གནས་པའི་ལས་ཅན་ནོ། །
ཕྲག་དོག་གང་ཞེ་ན། ཆོས་གོས་ལ་སོགས་པ་རྙེད་པ་དང་ཕྱག་བྱ་
བ་ལ་སོགས་པ་བཀུར་སྟི་ལ་ལྷག་པར་ཆགས་ནས་གཞན་གྱི་་་་་
ཕུན་སུམ་ཚོགས་པའི་ཁྱད་པར་རྙེད་བཀུར་སོགས་ལ་མི་བཟོད་
པར་གྱུར་པ་སེམས་ཁོང་ནས་འཁྲུག་པ་ཞེ་སྡང་གི་ཆར་་་་༌་༌་་་་
གཏོགས་པ་སྟེ། ཡིད་མི་བདེ་བ་དང༌། བདེ་བ་ལ་རེག་པར་མི་
གནས་པའི་ལས་ཅན་ནོ། །སེར་སྣ་གང་ཞེ་ན། ཆོས་གོས་ལ་
སོགས་པ་རྙེད་པ་དང་ཕྱག་བྱ་བ་ལ་སོགས་པ་བཀུར་སྟི་ལ་ལྷག་་་
པར་ཆགས་ནས། རང་གི་ཡོ་བྱད་རྣམས་ལ་སེམས་ཀྱི་ཀུན་ཏུ་
62



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
འཛིན་པ་རྫས་གུད་པ་མེད་ཅིང་འདོད་ཆགས་ཀྱི་ཆར་གཏོགས་་
པ་སྟེ། མི་མཁོ་བ་རྣམས་ཀྱང་བསགས་པས་ཡོ་བྱད་མི་བསྙུངས་
པའི་རྟེན་བྱེད་པའི་ལས་ཅན་ནོ། །སྒྱུ་གང་ཞེ་ན། ཆོས་གོས་ལ་
སོགས་པ་རྙེད་པ་དང་ཕྱག་བྱ་བ་ལ་སོགས་པ་བཀུར་སྟི་ལ་ལྷག་་་
པར་ཆགས་ནས། འདོད་ཆགས་དང་གཏི་མུག་གཉི་གའི་ཆར་
གཏོགས་པས་ཡོན་ཏན་ཡོད་པ་མ་ཡིན་པ་ལ་ཡོད་པར་ཀུན་ཏུ་་
སྟོན་པ་སྟེ། ལོག་པས་འཚོ་བའི་རྟེན་བྱེད་པའི་ལས་ཅན་ནོ། །
གཡོ་གང་ཞེ་ན། ཆོས་གོས་ལ་སོགས་པ་རྙེད་པ་དང་བཀུར་སྟི་
ལ་ལྷག་པར་ཆགས་ནས། འདི་ཡང་འདོད་ཆགས་དང་གཏི་
མུག་གཉི་གའི་ཆར་གཏོགས་པས་ཉེས་པ་ཡང་དག་པར་སྐྱོང་་་
བ་ནས་གཞན་དུ་བསྒྱུར་བ་སྟེ། བདག་གི་ཚུལ་ཡང་དག་པ་ཇི་ལྟ་བ་
བཞིན་དུ་མི་སྟོན་པས་ཡང་དག་པའི་གདམས་ངག་རྙེད་པའི་་་༌
བར་དུ་གཅོད་པའི་ལས་ཅན་ནོ། །རྒྱགས་པ་གང་ཞེ་ན། ནད་
མེད་པ་དང་ལང་ཚོ་ལ་བབ་པ་ལ་རྟེན་ཅིང་ཚེ་རིང་བའི་་་་་་་
མཚན་མ་དང་། ཟག་པ་དང་བཅས་པའི་ཕུན་སུམ་ཚོགས་པ་
རིགས་དང་གཟུགས་དང་ཡིད་གཞུང་བ་དང་བློ་དང་ལོངས་སྤྱོད་
དང་དབང་ཕྱུག་ལ་སོགས་པ་གང་ཡང་རུང་བ་རང་ལ་ཡོད་པར་་་
མཐོང་ནས། འདོད་ཆགས་ཀྱི་ཆར་གཏོགས་པའི་དགའ་བ་
དང་༑ ཡིད་བདེ་བའི་བྱེ་བྲག་གི་སྲེད་པ་སྟེ། ཉོན་མོངས་པ་དང་
ཉེ་བའི་ཉོན་མོངས་པ་ཐམས་ཅད་ཀྱི་རྟེན་བྱེད་པའི་ལས་་
63



་
དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཅན་ནོ། །རྣམ་པར་འཚེ་བ་གང་ཞེ་ན། ཁོང་ཁྲོ་བའི་ཆར་
གཏོགས་པ། རང་གིས་གནོད་པ་བྱེད་འདོད་པར་སྙིང་བརྩེ་བ་
མེད་པ་དང་། གཞན་ལ་བྱེད་དུ་འཇུག་པས་སྙིང་རྗེ་བ་མེད་པ་
དང་། གཞན་ལ་གནོད་པ་བྱེད་པ་ལ་རྗེས་སུ་ཡི་རང་བས་བརྩེ་བ་
མེད་པ་སྟེ། བརྡེག་སོགས་རྣམ་པར་ཐོ་འཚམ་པའི་ལས་ཅན་
ནོ༑ །ངོ་ཚ་མེད་པ་གང་ཞེ་ན། འདོད་ཆགས་དང་། ཞེ་སྡང་
དང་༑ གཏི་མུག་གང་རུང་གི་ཆར་གཏོགས་པ་ཁ་ན་མ་ཐོ་བ་
བདག་གི་དབང་དུ་བྱས་པ་ལས་མི་འཛེམ་པ་སྟེ། ཉོན་མོངས་པ་
དང་༑ ཉེ་བའི་ཉོན་མོངས་པ་ཐམས་ཅད་ཀྱི་གྲོགས་བྱེད་པའི་
ལས་ཅན་ནོ། །ཁྲེལ་མེད་པ་གང་ཞེ་ན། འདོད་ཆགས་དང་།
ཞེ་སྡང་དང་། གཏི་མུག་གང་རུང་གི་ཆར་གཏོགས་པ་ཁ་ན་མ་
ཐོ་བས་གཞན་གྱི་དབང་དུ་བྱས་པ་ལས་མི་འཛེམ་པ་སྟེ། ཉོན་
མོངས་པ་དང་ཉེ་བའི་ཉོན་མོངས་ཐམས་ཅད་ཀྱི་གྲོགས་བྱེད་
པའི་ལས་ཅན་ནོ། །རྨུགས་པ་གང་ཞེ་ན། གཏི་མུག་གི་ཆར་
གཏོགས་པ་སེམས་རང་དབང་མེད་པས་ལས་སུ་མི་རུང་བ་་་་་་
ཉིད་དེ། ཉོན་མོངས་པ་དང་ཉེ་བའི་ཉོན་མོངས་པ་ཐམས་
ཅད་ཀྱི་གྲོགས་བྱེད་པའི་ལས་ཅན་ནོ། །རྒོད་པ་གང་ཞེ་ན།
ཡུལ་སྡུག་པའི་མཚན་མའི་རྗེས་སུ་འཇུག་པའི་འདོད་ཆགས་་
ཀྱི་ཆར་གཏོགས་པའི་སེམས་རྣམ་པར་མ་ཞི་བ་སྔར་བགད་པ་་
དང་རྩེས་པ་སོགས་རྗེས་སུ་དྲན་པ་སྟེ། ཞི་གནས་ཀྱི་བར་དུ་
64



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
གཅོད་པའི་ལས་ཅན་ནོ། །མ་དད་པ་གང་ཞེ་ན། གཏི་མུག་གི་
ཆར་གཏོགས་པ་དགེ་བའི་ཆོས་རྣམས་ལ་སེམས་ཀྱི་ཡིད་མི་་
ཆེས་པ་དང་། ཡོན་ཏན་ཅན་ལ་མ་དད་པ་དང༌། ཡང་དག་པའི་
གདམས་ངག་མི་འདོད་པ་སྟེ། ལེ་ལོ་འབྱུང་བའི་རྟེན་བྱེད་པའི་
ལས་ཅན་ནོ། །ལེ་ལོ་གང་ཞེ་ན། གློས་ཕབ་སྟེ་ཉལ་བ་དང༌།
རྟེན་ལ་སྙེས་པ་དང་། ཕར་ཚུར་དུ་འཕྲེས་པའི་བདེ་བ་ལ་
བརྟེན་ནས། གཏི་མུག་གི་ཆར་གཏོགས་པའི་སེམས་དགེ་བ་ལ་
མི་སྤྲོ་བ་སྟེ། དགེ་བའི་ཕྱོགས་ལ་སྦྱོར་བའི་བར་དུ་གཅོད་པའི་
ལས་ཅན་ནོ། །བག་མེད་པ་གང་ཞེ་ན། ཆགས་པ་དང༌། ཞེ་
སྡང་དང་། གཏི་མུག་ལེ་ལོ་དང་བཅས་པ་གང་རུང་གི་ཆར་
གཏོགས་པས་དེ་ལ་གནས་ནས། དགེ་བའི་ཆོས་རྣམས་མི་
བསྒོམ་ཞིང་ཟག་པ་སྟེ་ཉོན་མོངས་པ་དང་བཅས་པའི་ཆོས་་་་༌
རྣམས་ལས་སེམས་མི་བསྲུང་བ་སྟེ། མི་དགེ་བ་འཕེལ་བ་དང༌།
དགེ་བ་འགྲིབ་པའི་རྟེན་བྱེད་པའི་ལས་ཅན་ནོ། །བརྗེད་ངས་
པ་གང་ཞེ་ན། ཉོན་མོངས་པ་དང་མཚུངས་པར་ལྡན་པའི་
འདོད་པའི་ལོངས་སྤྱོད་རྣམས་དྲན་པ་སྟེ་གཡེང་བའི་རྟེན་བྱེད་་
པའི་ལས་ཅན་ནོ། །ཤེས་བཞིན་མ་ཡིན་པ་གང་ཞེ་ན། ཉོན་
མོངས་པ་དང་མཚུངས་པར་ལྡན་པའི་ཤེས་རབ་སྟེ། དེ་ལུས་
དང་ངག་དང་སེམས་ཀྱི་སྤྱོད་པ་ལ་མི་བརྟགས་པས་མི་ཤེས་་་་་
བཞིན་དུ་འཇུག་པ་སྟེ། བྱ་བ་དང་བྱ་བ་མ་ཡིན་པ་མི་ཤེས་པས་
65



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལྟུང་བའི་རྟེན་བྱེད་པའི་ལས་ཅན་ནོ། །རྣམ་པར་གཡེང་བ་
གང་ཞེ་ན། འདོད་ཆགས་དང་། ཞེ་སྡང་དང་། གཏི་མུག་གང་
རུང་གི་ཆར་གཏོགས་པའི་སེམས་ཀྱི་རྣམ་པར་འཕྲོ་བ་སྟེ། དེ་
ཡང་ངོ་བོ་ཉིད་ཀྱིས་གཡེང་བ་དང་། ཕྱི་རོལ་ཏུ་གཡེང་བ་
དང་༑ ནང་གི་གཡེང་བ་དང༌། མཚན་མའི་གཡེང་བ་དང་།
གནས་ངན་ལེན་གྱི་གཡེང་བ་དང་། ཡིད་ལ་བྱེད་པའི་གཡེང་
བའོ། །ངོ་བོ་ཉིད་ཀྱིས་གཡེང་བ་གང་ཞེ་ན། རྣམ་པར་ཤེས་
པའི་ཚོགས་ལྔའོ། །རང་བཞིན་གྱིས་ནང་དུ་མཉམ་པར་འཇོག་
པར་དེ་རྣམས་ཀྱིས་མི་ནུས་པའི་ཕྱིར་རོ། །ཕྱི་རོལ་ཏུ་གཡེང་བ་
གང་ཞེ་ན། ཐོས་པ་ལ་སོགས་པའི་དགེ་བ་ལ་ཞུགས་པའི་སེམས་ན
དེ་ཕྱི་རོལ་དུ་འདོད་པའི་ཡོན་ཏན་ལྔ་ལ་རྣམ་པར་འཕྲོ་བའོ། །
ནང་གི་གཡེང་བ་གང་ཞེ་ན། དགེ་བའི་ཏིང་འཛིན་ལ་ཞུགས་
པ་ན་བྱིང་བ་དང་། རྒོད་པ་དང༌། བསམ་གཏན་གྱི་བདེ་བའི་རོ་
མྱོང་བར་བྱེད་པའོ། །མཚན་མའི་གཡེང་བ་གང་ཞེ་ན།
གཞན་ཡིད་ཆེས་པར་བྱ་བའི་སེམས་སྔོན་དུ་བཏང་སྟེ་དགེ་བ་་
ལ་སྦྱོར་བའོ། །གནས་ངན་ལེན་གྱི་གཡེང་བ་གང་ཞེ་ན།
དབང་པོ་ལ་ངར་འཛིན་པ་དང༌། ཡུལ་ལ་ང་ཡི་འཛིན་པ་དང་།
སེམས་ལ་ངའོ་སྙམ་པའི་ང་རྒྱལ་གྱི་ཕྱོགས་ཀྱི་གནས་ངན་ལེན་་
ལ་བརྟེན་ནས། དེའི་དབང་གིས་དགེ་བ་ལ་ཞུགས་པའི་ཚེ་བདེ་
བ་སོགས་ཀྱི་ཚོར་བ་བྱུང་བ་རྣམས་ཡང་བདེ་བ་དང་ལྡན་པ་་་
66



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཞེའམ༑ ང་ཡི་མྱང་བྱ་འདི་ཞེའམ། ངའོ་སྙམ་དུ་ཐོག་མར་འཛིན་
པ་དང༌། དེའི་འོག་ཏུ་སེམས་ཀྱི་རྒྱུན་དེ་དང་འདྲེས་པ་དང་། དེ་
ལ་མཚན་མར་ཡང་ཡང་འཛིན་པའོ། །ཡིད་ལ་བྱེད་པའི་
གཡེང་བ་གང་ཞེ་ན། སྙོམས་པར་འཇུག་པ་དམན་པ་གཞན་
ནམ། ཆོས་འདི་པ་མ་ཡིན་པ་ཐེག་པ་གཞན་ལ་སྙོམས་པར་
འཇུག་པ་དང་གནས་པའི་ཚེ་གཞན་དུ་རྣམ་པར་འཕྲོ་བ་གང་་
ཡིན་པ་སྟེ། འདོད་ཆགས་དང་བྲལ་བའི་བར་དུ་གཅོད་པའི་
ལས་ཅན་ནོ། །གཉིད་གང་ཞེ་ན། གཉིད་ཀྱི་རྒྱུ་ལ་ཉམ་ཆུང་བ་
དང་༑ ངལ་བ་དང་། ལུས་ལྕི་བ་དང་། མུན་པའི་མཚན་མ་ཡིད་ལ་
བྱེད་པ་དང་། བརྩོན་པ་ཐམས་ཅད་ཡལ་བར་འདོར་བ་དང༌། ཡང་
དང་ཡང་དུ་གོམས་པ་དང༌། གཞན་དག་གི་སྔགས་ཀྱི་སྟོབས་ཀྱིས་
གཉིད་བྲོ་བར་བྱེད་པ་དང་། ལུས་མཉེ་བ་ལ་སོགས་པ་ལ་བརྟེན་
ནས་རྨི་ལམ་དགེ་བ་འབྱུང་བ་དང་མི་དགེ་བ་འབྱུང་བ་དང་།
ལུང་དུ་མ་བསྟན་པ་འབྱུང་བ་དང་། གཉིད་པའི་དུས་དང་དུས་
མ་ཡིན་པ་དང་གཉིད་པར་རིགས་པ་ཁམས་གསོ་བའི་ཕྱིར་དང༌།
མི་རིགས་པ་ལ་སེམས་ནང་དུ་སྡུད་པ་གཏི་མུག་གི་ཆར
གཏོགས་པ་སྟེ། བྱ་བ་ཤོར་ཏེ་དུས་ལས་ཡོལ་བའི་རྟེན་བྱེད་
པའི་ལས་ཅན་ནོ། །འགྱོད་པ་གང་ཞེ་ན། བསམ་པ་སྔོན་དུ་
སོང་བ་དང༌། སྔོན་དུ་མ་བསམ་པའི་བྱ་བ་ལེགས་པར་སྤྱོད་པ་
དང་། བྱ་བ་མ་ཡིན་པ་ཉེས་པར་སྤྱད་པ་གང་ཡིན་པ་ལ་བརྟེན་i
67



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནས། དགེ་བའི་ཆར་གཏོགས་པ་དང༌། མི་དགེ་བའི་ཆར་
གཏོགས་པ་དང་། ལུང་དུ་མ་བསྟན་པའི་ཆར་གཏོགས་པ་དང༌།
འགྱོད་པའི་དུས་དང་། དེའི་དུས་མ་ཡིན་པ་དང་། འགྱོད་པར་
རིགས་པ་དང་། དེ་མི་རིགས་པ་ལ་སེམས་ཀྱི་ཡིད་ལ་གཅགས་
པ་གཏི་མུག་གི་ཆར་གཏོགས་པ་སྟེ། སེམས་གནས་པའི་བར་
དུ་གཅོད་པའི་ལས་ཅན་ནོ། །རྟོག་པ་གང་ཞེ་ན། མངོན་པར་
མ་རྟོགས་པའི་སེམས་པའམ། མངོན་པར་རྟོགས་པའི་ཤེས་རབ་
ལ་བརྟེན་ནས། ཀུན་ཏུ་ཚོལ་བའི་དུས་ཀྱི་ཡིད་ཀྱིས་བརྗོད་པ་
སྟེ༑ དེ་ནི་སེམས་རྩིང་བའོ། །དཔྱོད་པ་གང་ཞེ་ན། སྔ་མ་ལྟར་
སེམས་པའམ་ཤེས་རབ་ལ་བརྟེན་ནས་སོ་སོར་རྟོག་པའི་དུས་་
ཀྱི་ཡིད་ཀྱིས་བརྗོད་པ་སྟེ། དེ་ནི་སེམས་ཞིབ་པའོ། །རྟོག་དཔྱོད་
ཀྱི་ཡུལ་ཐ་དད་པའི་དབང་གིས་བདེ་བ་ལ་རེག་པར་གནས་པ་་་་་
དང་། རེག་པར་མི་གནས་པའི་རྟེན་བྱེད་པའི་ལས་ཅན་དག་
གོ༑ །ཡང་ཆོས་དགེ་བ་རྣམས་ཀྱི་རྟོག་དཔྱོད་ཀྱི་ལས་ནི་རང་གི་
མི་མཐུན་པའི་ཕྱོགས་སྤོང་བའོ། །ཉོན་མོངས་པ་དང་། ཉེ་
བའི་ཉོན་མོངས་པ་རྣམས་ཀྱི་རྟོག་དཔྱོད་དེའི་ལས་ནི་རང་གི་་་
གཉེན་པོ་སྐྱེ་བའི་བར་དུ་གཅོད་པའོ། །སེམས་དང་ལྡན་པ་མ་
ཡིན་པའི་འདུ་བྱེད་རྣམས་གང་ཞེ་ན། འཐོབ་པ་དང༌། འདུ་
ཤེས་མེད་པའི་སྙོམས་པར་འཇུག་པ་དང་། འགོག་པའི་
སྙོམས་པར་འཇུག་པ་དང་། འདུ་ཤེས་མེད་པ་བ་དང༌། སྲོག་
68



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
གི་དབང་པོ་དང་། རིས་མཐུན་པ་དང་། སྐྱེ་བ་དང་། རྒ་བ་
དང་༑ གནས་པ་དང་། མི་རྟག་པ་ཉིད་དང་། མིང་གི་ཚོགས་
དང་༑ ཚིག་གི་ཚོགས་དང་། ཡི་གེའི་ཚོགས་དང་། སོ་སོའི་སྐྱེ་
བོ་ཉིད་དང་། འཇུག་པ་དང་། སོ་སོར་ངེས་པ་དང་། འབྱོར་
འབྲེལ་བ་དང་། མགྱོགས་པ་དང་། གོ་རིམ་དང་། དུས་དང་།
ཡུལ་དང་། གྲོངས་དང་། ཚོགས་པའོ། །འཐོབ་པ་གང་ཞེ་ན།
གནས་ནི་དགེ་བ་དང་མི་དགེ་བ་དང་། ལུང་དུ་མ་བསྟན་པའི་
ཆོས་རྣམས་ཀྱིའོ། །ངོ་བོ་ནི་འཕེལ་བ་དང་། འགྲིབ་པ་ལ་མིང་
ནི་འཐོབ་པ་དང་། གསར་དུ་རྙེད་པ་དང་། རྒྱུན་དང་ལྡན་པ་
ཞེས་གདགས་སོ། །འདུ་ཤེས་མེད་པའི་སྙོམས་པར་འཇུག་པ་
གང་ཞེ་ན། གནས་ནི་དགེ་རྒྱས་ཀྱི་སྟེ་བསམ་གཏན་གསུམ་པའི་
འདོད་ཆགས་དང་བྲལ་ལ། སྟེང་མ་སྟེ་བཞི་པའི་འདོད་ཆགས་
དང་མ་བྲལ་བའི་འབྱུང་བ་སྟེ་ཐར་བའི་འདུ་ཤེས་སྔོན་དུ་་་་
བཏང་བའི་ཡིད་ལ་བྱེད་པས་ངོ་བོ་ནི་སེམས་དང་སེམས་ལས་
བྱུང་བའི་ཆོས་བརྟན་པ་མ་ཡིན་པ་འཇུག་པའི་རྣམ་པར་ཤེས་་་
པ་རྣམས་འགོག་པ་ལ་མིང་ནི་འདུ་ཤེས་མེད་པའི་སྙོམས་པར་་
འཇུག་པ་ཞེས་གདགས་སོ། །འགོག་པའི་སྙོམས་པར་འཇུག་
པ་གང་ཞེ་ན། གནས་ནི་ཅི་ཡང་མེད་པའི་སྐྱེ་མཆེད་ཀྱི་འདོད་
ཆགས་དང་བྲལ་ལ། སྲིད་པའི་རྩེ་མོ་ལས་གྱེན་དུ་བསྐྱོད་པའི་
ཞི་བར་གནས་པའི་འདུ་ཤེས་སྔོན་དུ་བཏང་བའི་ཡིད་ལ་་་་་
69



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
（བྱེད་པས། ངོ་བོ་ནི་སེམས་དང་སེམས་ལས་བྱུང་བའི་ཆོས་
བརྟན་པ་མ་ཡིན་པ་འཇུག་ཤེས་རྣམས་དང་། བརྟན་པ་དེ་
དག་ལས་ཀྱང་ཁ་ཅིག་སྟེ་ཉོན་མོངས་པ་ཅན་གྱི་ཡིད་འགོག་པ་་་
ལ༑ མིང་ནི་འགོག་པའི་སྙོམས་པར་འཇུག་པ་ཞེས་གདགས་སོ་
འདི་ལ་ནི་སྟེང་མའི་འདོད་ཆགས་དང་མ་བྲལ་ཞེས་མི་བརྗོད་དེ།
སྲིད་པའི་རྩེ་མོའི་འདོད་ཆགས་དང་བྲལ་བའི་དགྲ་བཅོམ་པ་ཡང་་་
འདི་ལ་འཇུག་པའི་ཕྱིར་རོ། །འདུ་ཤེས་མེད་པ་བ་གང་ཞེ་ན།
གནས་ནི་སེམས་ཅན་འདུ་ཤེས་མེད་པའི་ལྷ་རྣམས་ཀྱི་ནང་དུ་།
སྐྱེས་པའི་ངོ་བོ་ནི་སེམས་དང་སེམས་ལས་བྱུང་བའི་ཆོས་་་་་་༌
བརྟན་པ་མ་ཡིན་པ་འཇུག་པའི་རྣམ་པར་ཤེས་པ་རྣམས་འགོག་་
པ་ལ་མིང་ནི་འདུ་ཤེས་མེད་པ་ཞེས་གདགས་སོ། །སྲོག་གི་
དབང་པོ་གང་ཞེ་ན། གནས་ནི་རིས་མཐུན་པར་ངོ་བོ་ནི་སྔོན་
གྱི་ལས་ཀྱིས་འཕངས་པའི་གནས་པའི་དུས་ལོ་བརྒྱ་སོགས་་་་་་
ངེས་པ་ལ། མིང་ནི་སྲོག་གམ་ཚེ་ཞེས་གདགས་སོ། །རིས་མཐུན་
པ་གང་ཞེ་ན། གནས་ནི་འགྲོ་བ་ལྔའི་སེམས་ཅན་གྱི་རིགས་ལྷ་
དང་མི་ལ་སོགས་པ་དེ་དང་དེར་ངོ་བོ་ནི་སེམས་ཅན་དེ་དང་དེ་
དག་གི་ལུས་ཕན་ཚུན་འདྲ་བ་ལ་མིང་ནི་རིས་མཐུན་པ་ཞེས་་
གདགས་སོ། །སྐྱེ་བ་གང་ཞེ་ན། གནས་ནི་རིས་མཐུན་པར་ངོ་
བོ་ནི་འདུ་བྱེད་རྣམས་སྔར་མ་བྱུང་བ་ལས་བྱུང་བ་ལ་མིང་ནི་་་
སྐྱེ་བ་ཞེས་གདགས་སོ། །རྒ་བ་གང་ཞེ་ན། གནས་ནི་རིས་
70



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ངོ་བོ་ནི་ཆོས་མཐུན་པར་ངོ་བོ་ནི་འདུ་བྱེད་རྣམས་ཀྱི་རྒྱུན་གཞན་དུ་འགྱུར་
བ་ལ་མིང་ནི་རྒ་བ་ཞེས་གདགས་སོ། །གནས་པ་གང་ཞེ་ན།
གནས་ནི་རིས་མཐུན་པར་ངོ་བོ་ནི་འདུ་བྱེད་རྣམས་ཀྱི་རྒྱུན་མི་
འཇིགས་པ་ལ་མིང་ནི་གནས་པ་ཞེས་གདགས་སོ། །མི་རྟག་པ་
ཉིད་གང་ཞེ་ན། གནས་ནི་རིས་མཐུན་པར་ངོ་བོ་ནི་འདུ་བྱེད་
རྣམས་ཀྱི་རྒྱུན་འཇིག་པའམ་འཆི་བ་ལ་མིང་ནི་མི་རྟག་པ་ཉིད་་་་་་
ཅེས་གདགས་སོ། །མིང་གི་ཚོགས་གང་ཞེ་ན། མིང་ཚིག་གི་
གནས་ནི་ཡི་གེ་དང་དེའི་གནས་ནི་ངག་གི་སྒྲའོ།
རྣམས་ཀྱི་ངོ་བོ་ཉིད་ཀྱི་ཚིག་བླ་དྭགས་མི་དང་ལྷ་ཞེས་པ་ལྟ་བུ་་་་
ལ་མིང་ནི་མིང་གི་ཚོགས་ཞེས་གདགས་སོ། །ཚིག་གི་ཚོགས་
གང་ཞེ་ན། ངོ་བོ་ནི་ཆོས་རྣམས་ཀྱི་ཁྱད་པར་གྱི་ཚིག་བླ་དྭགས་
ལྷ་ནི་མཆོག་གོ་ཞེས་པ་ལྟ་བུ་ལ་མིང་ནི་ཚིག་གི་ཚོགས་ཞེས་་་་་་་་
གདགས་སོ། །ཡི་གེའི་ཚོགས་གང་ཞེ་ན། ངོ་བོ་ནི་དེ་གཉི་གའི་
གནས་ཡི་གེ་ཨ་དང་ཨི་ལ་སོགས་པ་རྣམས་ལ་མིང་ནི་ཡི་གེའི་་་་་
ཚོགས་ཞེས་གདགས་ཏེ། དེ་གཉི་ག་གསལ་བར་བྱེད་པའི་
གསལ་བྱེད་ཡིན་པའི་ཕྱིར་རོ། །ཝཎ་ཞེས་པ་བརྗོད་པ་ལ་འཇུག་པ་
ཡང་ཡི་གེ་དེ་ཡིན་ཏེ། དོན་ཡང་དག་པར་བརྗོད་པའི་ཕྱིར་
རོ༑ །ཡི་གེ་ནི་ཨཀཱ་ར་མི་འགྱུར་བ་སྟེ་དཔེར་ན་མིག་ལ་མིག་དང་
འདྲེན་བྱེད་དང་གསལ་བྱེད་དང་ལྟ་བ་ལ་སོགས་པར་བརྗོད་པ་་་
བཞིན་དུ་ཨ་དང་ཨི་ལ་སོགས་པ་ནི་རྣམ་གྲངས་སུ་གཏོགས་པ་་་་ར
71



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གཞན་དུ་མི་འགྱུར་བའི་ཕྱིར་རོ། །སོ་སོའི་སྐྱེ་བོ་ཉིད་གང་ཞེ་
ན༑ གནས་ནི་སེམས་ཅན་གྱི་རྒྱུད་དོ་ངོ་བོ་ནི་འཕགས་པའི་ཆོས་
རྣམས་མ་ཐོབ་པ་ལ་མིང་ནི་སོ་སོའི་སྐྱེ་བོ་ཞེས་གདགས་སོ། །
འཇུག་པ་གང་ཞེ་ན། འདི་རྣམས་ཀྱི་གནས་ནི་རྒྱུ་དང་འབྲས་བུའི་
ཆོས་རྣམས་ཡིན་ལ། ངོ་བོ་ནི་རྒྱུ་དང་འབྲས་བུ་སྐད་ཅིག་གིས་
རྒྱུན་མི་འཆད་པ་ལ་མིང་ནི་འཇུག་པ་ཞེས་གདགས་སོ། །སོ་
སོར་ངེས་པ་གང་ཞེ་ན། ངོ་བོ་ནི་རྒྱུ་དང་འབྲས་བུ་ཐ་དད་པ་
ལ་མིང་ནི་སོ་སོར་ངེས་པ་ཞེས་གདགས་སོ། །འབྱོར་འབྲེལ་བ་
གང་ཞེ་ན། ངོ་བོ་ནི་རྒྱུ་དང་འབྲས་བུ་གཞན་ཡིན་དུ་ཟིན་ཀྱང་
སྦྱིན་པས་ལོངས་སྤྱོད་ཆེ་བ་སོགས་རྗེས་སུ་མཐུན་པ་ལ་མིང་ནི་་་་
འབྱོར་འབྲེལ་བ་ཞེས་གདགས་སོ། །མགྱོགས་པ་གང་ཞེ་ན།
ངོ་བོ་ནི་རྒྱུ་དང་འབྲས་བུ་སྐྱེ་ཞིང་འཇིག་པའི་ཚུལ་གྱིས་མྱུར་བར་
བྱུང་བ་ལ་མིང་ནི་མགྱོགས་པ་ཞེས་གདགས་སོ། །གོ་རིམ་གང་
ཞེ་ན། ངོ་བོ་ནི་རྒྱུ་དང་འབྲས་བུ་གཅིག་ཆར་མི་འབྱུང་བར་རེ་རེ་
ནས་འབྱུང་བ་ལ་མིང་ནི་གོ་རིམ་ཞེས་གདགས་སོ། །དུས་གང་
ཞེ་ན། ངོ་བོ་ནི་རྒྱུ་དང་འབྲས་བུ་རྒྱུན་ཏུ་འབྱུང་བ་ལ་མིང་ནི་
རྒྱུ་དང་འབྲས་བུ་བྱུང་ཟིན་པ་དང་འགག་ཟིན་པ་གང་ཡིན་པ་དེ་ནི་
འདས་པའི་དུས་ཞེས་གདགས་སོ། །གང་མ་བྱུང་བ་དེ་ནི་མ་འོངས་
པ་ཞེས་གདགས་སོ། །གང་བྱུང་ལ་མ་འགག་པ་དེ་ནི་ད་ལྟར་བྱུང་
བའི་དུས་ཞེས་གདགས་སོ། །ཡུལ་གང་ཞེ་ན། ངོ་བོ་ནི་གཟུགས་
72



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མཅན་མ་ཡིན་པ་ནི་ཕྱོགས་ལ་ཁྱབ་པའི་མཐུ་མེད་པས་ཤར་དང་། ལྷོ་
དང་༑ ནུབ་དང་། བྱང་དང་། འོག་དང༌། སྟེང་དང་། ཕྱོགས་
བཅུ་ཐམས་ཅད་ན་རྒྱུ་དང་འབྲས་བུ་ཡོད་པ་ཉིད་ལ་མིང་ནི་་་
ཡུལ་ཞེས་གདགས་སོ། །གྲངས་གང་ཞེ་ན། ངོ་བོ་ནི་འདུ་བྱེད་
རྣམས་ཀྱི་སོ་སོར་ཐ་དད་པ་གཉིས་དང་གསུམ་སོགས་ལ་མིང་ནི་
གྲངས་ཞེས་གདགས་སོ། །ཚོགས་པ་གང་ཞེ་ན། ངོ་བོ་ནི་རྒྱུ་
དང་འབྲས་བུའི་རྐྱེན་དཔེར་ན་རྣམ་པར་ཤེས་པ་ལྟ་བུ་ལ་ཡུལ་་་་་
དང་དབང་པོ་ཡིད་ལ་བྱེད་པ་གསུམ་འདུས་པ་ལ་མིང་ནི་ཚོགས་་
པ་ཞེས་གདགས་སོ། །དེ་ལྟར་སེམས་དང་ལྡན་པ་མ་ཡིན་པའི་
འདུ་བྱེད་ཀྱི་ཆོས་འདི་རྣམས་ནི་གནས་སྐབས་དག་ལ་གདགས་པའི་་
ཕྱིར་ཐམས་ཅད་ཀྱང་བཏགས་པའི་ཡོད་པར་རིག་པར་བྱའོ། །དེ་ལ་
དགེ་བ་ལ་སོགས་པ་འཕེལ་བ་དང་འགྲིབ་པའི་གནས་སྐབས་ལ་ནི་་་
གཅིག་གོ། །སེམས་དང་སེམས་ལས་བྱུང་བ་མི་འབྱུང་བའི་གནས་
སྐབས་ལ་ནི་གསུམ་མོ། །གནས་པའི་གནས་སྐབས་ལ་ནི་གཅིག་གོ། །
འདྲ་བའི་གནས་སྐབས་ལ་ནི་གཅིག་གོ། །མཚན་ཉིད་ཀྱི་གནས་
སྐབས་ལ་ནི་བཞིའོ། །ཐ་སྙད་ཀྱི་གནས་སྐབས་ལ་ནི་གསུམ་མོ། །མ་
ཐོབ་པའི་གནས་སྐབས་ལ་ནི་གཅིག་གོ། །རྒྱུ་དང་འབྲས་བུའི་གནས་
སྐབས་ལ་ནི་ལྷག་མ་རྣམས་སོ། །རྣམ་པར་ཤེས་པའི་ཕུང་པོའི་
རྣམ་པར་བཞག་པ་གང་ཞེ་ན། སེམས་དང་ཡིད་གང་ཡིན་པ་
རྣམ་པར་ཤེས་པ་ཡང་དེ་ཡིན་ནོ། །སེམས་གང་ཞེ་ན། ཕུང་པོ་
73



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་ཁམས་དང་སྐྱེ་མཆེད་ཀྱི་བག་ཆགས་ཀྱིས་ཡོངས་སུ་
བསྒོས་པ་ཕུང་སོགས་དེ་དག་འབྱུང་བའི་ས་བོན་ཐམས་ཅད་་་་་
དང་ལྡན་པའི་ཀུན་གཞི་རྣམ་པར་ཤེས་པའོ། །སྔོན་གྱི་ལས་ལས་
བྱུང་བའི་ཕྱིར་རྣམ་པར་སྨིན་པའི་རྣམ་པར་ཤེས་པ་དང་། ཡང་
ཡང་ཉིང་མཚམས་སྦྱོར་བས་ལུས་ལེན་པའི་རྣམ་པར་ཤེས་པ་་་་་༌
ཡང་དེ་ཡིན་ཏེ། ཆོས་དེ་དག་གི་བག་ཆགས་བསགས་པའི་
ཕྱིར་རོ། །ཡིད་གང་ཞེ་ན། གང་དུས་རྟག་ཏུ་ངའོ་སྙམ་པའི་
རློམ་སེམས་པའི་བདག་ཉིད་དང༌། ནང་དུ་ཀུན་གཞི་རྣམ་
པར་ཤེས་པ་ལ་དམིགས་པ་དང་། ཉོན་མོངས་པ་བཞི་པོ་ཀུན་
གཞི་ལ་བདག་ཏུ་ལྟ་བའི་འཇིག་ལྟ་དང་། དེའི་དབང་གིས་
བདག་ལ་དགའ་བའི་ཆགས་པ་དང་། བདག་དེ་ལ་ངའོ་སྙམ་
པའི་ང་རྒྱལ་དང་། དེ་དག་གི་རྒྱུ་བ་དག་ཏུ་རྨོངས་པའི་མ་རིག་
པ་དང་མཚུངས་པར་ལྡན་པ་སྟེ། དེ་ཡང་དོན་དམ་པར་ཤེས་
པའི་ལམ་མངོན་དུ་གྱུར་པ་དང་། ཆེས་ཞི་བའི་འགོག་པའི་
སྙོམས་པར་འཇུག་པ་དང་། མི་སློབ་པའི་ས་རུ་མི་འབྱུང་ལ་དེ་
དག་མ་གཏོགས་པར་དགེ་བ་དང་། མི་དགེ་བ་དང༌། ལུང་དུ་
མ་བསྟན་པའི་གནས་སྐབས་ཐམས་ཅད་དུ་འགྲོ་བ་དང་། གང་
ཡང་རྣམ་པར་ཤེས་པ་དྲུག་པོ་དག་འགག་མ་ཐག་པའི་རྣམ་་་
པར་ཤེས་པ་དེ་ནི་ཡིད་དང་ཡིད་ཀྱི་དབང་པོ་ཞེས་པའང་དེའོ། །
རྣམ་པར་ཤེས་པ་གང་ཞེ་ན། རྣམ་པར་ཤེས་པའི་ཚོགས་དྲུག་
74



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལསྟེ༑ མིག་གི་རྣམ་པར་ཤེས་པ་དང་། རྣ་བ་དང་། སྣ་དང་། ལྕེ་
དང་༑ ལུས་དང་། ཡིད་ཀྱི་རྣམ་པར་ཤེས་པའོ། །མིག་གི་རྣམ་
པར་ཤེས་པ་གང་ཞེ་ན། མིག་གི་དབང་པོ་ལ་བརྟེན་ཅིང་ཡུལ་
གཟུགས་ལ་དམིགས་ནས་དོན་སོ་སོར་རྣམ་པར་རིག་པའོ། །
རྣ་བའི་རྣམ་པར་ཤེས་པ་གང་ཞེ་ན། རྣ་བའི་དབང་པོ་ལ་
བརྟེན་ཅིང་ཡུལ་སྒྲ་ལ་དམིགས་ནས་དོན་སོ་སོར་རྣམ་པར་་་་
རིག་པའོ། །སྣའི་རྣམ་པར་ཤེས་པ་གང་ཞེ་ན། སྣའི་དབང་པོ་
ལ་བརྟེན་ཅིང་ཡུལ་དྲི་ལ་དམིགས་ནས་དོན་སོ་སོར་རྣམ་པར་་
རིག་པའོ། །ལྕེའི་རྣམ་པར་ཤེས་པ་གང་ཞེ་ན། ལྕེའི་དབང་པོ་
ལ་བརྟེན་ཅིང་ཡུལ་རོ་ལ་དམིགས་ནས་དོན་སོ་སོར་རྣམ་པར་་
རིག་པའོ། །ལུས་ཀྱི་རྣམ་པར་ཤེས་པ་གང་ཞེ་ན། ལུས་ཀྱི་
དབང་པོ་ལ་བརྟེན་ཅིང་ཡུལ་རེག་བྱ་ལ་དམིགས་ནས་དོན་སོ་
སོར་རྣམ་པར་རིག་པའོ། །ཡིད་ཀྱི་རྣམ་པར་ཤེས་པ་གང་ཞེ་
ན༑ ཡིད་ཀྱི་དབང་པོ་ལ་བརྟེན་ཅིང་ཡུལ་ཆོས་ལ་དམིགས་ནས་
དོན་སོ་སོར་རྣམ་པར་རིག་པའོ། །ཁམས་ཀྱི་རྣམ་པར་བཞག་
པ་གང་ཞེ་ན། གཟུགས་ཀྱི་ཕུང་པོ་གང་ཡིན་པ་དེ་ནི་ཁམས་
བཅུ་སྟེ། མིག་གི་ཁམས་དང་། གཟུགས་ཀྱི་ཁམས་དང་། རྣ་
བའི་ཁམས་དང༌། སྒྲའི་ཁམས་དང་། སྣའི་ཁམས་དང་། དྲིའི་
ཁམས་དང༌། ལྕེའི་ཁམས་དང་། རོའི་ཁམས་དང་། ལུས་ཀྱི་
ཁམས་དང༌། རེག་བྱའི་ཁམས་དང་། ཆོས་ཀྱི་ཁམས་ཀྱི་
75



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཕྱོགས་གཅིག་ཆོས་ཀྱི་སྐྱེ་མཆེད་པའི་གཟུགས་ལྔ་པོ་རྣམས་ཀྱང་།
ཡིན་ནོ། །ཚོར་བའི་ཕུང་པོ་དང་། འདུ་ཤེས་ཀྱི་ཕུང་པོ་དང༌།
འདུ་བྱེད་ཀྱི་ཕུང་པོ་གང་ཡིན་པ་དེ་ནི་ཆོས་ཀྱི་ཁམས་ཀྱི་་་་་་
ཕྱོགས་གཅིག་གོ། །རྣམ་པར་ཤེས་པའི་ཕུང་པོ་གང་ཡིན་པ་
དེ་ནི་རྣམ་པར་ཤེས་པའི་ཁམས་བདུན་ཏེ། མིག་གི་རྣམ་པར་
ཤེས་པའི་ཁམས་དང་། རྣ་བ་དང་། སྣ་དང༌། ལྕེ་དང་། ལུས་
དང་། ཡིད་ཀྱི་རྣམ་པར་ཤེས་པའི་ཁམས་དང༌། ཡིད་ཀྱི་
ཁམས་སོ། །ཁམས་རྣམས་ཀྱི་ནང་ནས་ཕུང་པོ་རྣམས་ཀྱིས་ཅི་
ཞིག་མ་བསྡུས་ཤེ་ན། ཆོས་ཀྱི་ཁམས་ལ་ཡོད་པའི་འདུས་མ་
བྱས་ནི་ཕུང་པོས་མ་བསྡུས་སོ། །དེ་ཡང་འདུས་མ་བྱས་ཀྱི་
དངོས་པོ་བརྒྱད་དེ། དེ་ཡང་གནས་ཀྱི་སྒོ་ནས་དེ་བཞིན་ཉིད་རྣམ་
པ་གསུམ་ཏེ་ཆོས་དགེ་བ་རྣམས་ཀྱི་དེ་བཞིན་ཉིད་དང་། དེ་
བཞིན་དུ་ཆོས་མི་དགེ་བ་དང་། ལུང་དུ་མ་བསྟན་པ་རྣམས་
ཀྱི་དེ་བཞིན་ཉིད་དང་གསུམ་མོ། །ཡང་ནམ་མཁའ་དང་། སོ་
སོར་བརྟགས་པ་མ་ཡིན་པས་འགོག་པ་དང་།སོ་སོར་
བརྟགས་པས་འགོག་པ་དང༌། མི་གཡོ་བ་དང༌། འདུ་ཤེས་
དང་ཚོར་བ་འགོག་པའོ། །ཆོས་དགེ་བ་རྣམས་ཀྱི་དེ་བཞིན་
ཉིད་གང་ཞེ་ན། གང་ཟག་དང་ཆོས་ཀྱི་བདག་མེད་པ་རྣམ་པ་
གཉིས་དང༌། དེའི་རྣམ་གྲངས་ནི་སྟོང་པ་ཉིད་དང་། མཚན་མ་
མེད་པ་དང་། ཡང་དག་པའི་མཐའ་དང་། དོན་དམ་པ་སྟེ།ཡ
76



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཆོས་ཀྱི་དབྱིངས་ཀྱང་དེ་ཡིན་ནོ། །ཅིའི་ཕྱིར་དེ་བཞིན་ཉིད་
ལ་དེ་བཞིན་ཉིད་ཅེས་བྱ་ཞེ་ན། རྣམ་པ་ཐམས་ཅད་དུ་བདག་
མེད་པའི་དངོས་པོ་ལས་གཞན་དུ་མི་འགྱུར་བ་ཉིད་ཀྱི་ཕྱིར་རོ། །
ཅིའི་ཕྱིར་སྟོང་པ་ཉིད་ཅེས་བྱ་ཞེ་ན། དེ་ལ་དམིགས་ན་ཀུན་ན
ནས་ཉོན་མོངས་པ་མི་རྒྱུ་བའི་ཕྱིར་རོ། །ཅིའི་ཕྱིར་མཚན་མ་
མེད་པ་ཞེས་བྱ་ཞེ་ན། གཟུགས་ལ་སོགས་པའི་མཚན་མ་ཉེ་བར་
ཞི་བའི་ཕྱིར་རོ། །ཅིའི་ཕྱིར་ཡང་དག་པའི་མཐའ་ཞེས་བྱ་ཞེ་
ན༑ བདག་མེད་པ་དེ་ནི་ཕྱིན་ཅི་ལོག་མེད་པའི་དམིགས་པ་
མཐར་ཐུག་པ་ཡིན་པའི་ཕྱིར་རོ། །ཅིའི་ཕྱིར་དོན་དམ་པ་ཞེས་
བྱ་ཞེ་ན། འཕགས་པའི་ཡེ་ཤེས་དམ་པའི་སྤྱོད་ཡུལ་ཡིན་པའི་
ཕྱིར་རོ། །ཅིའི་ཕྱིར་ཆོས་ཀྱི་དབྱིངས་ཞེས་བྱ་ཞེ་ན། ཉན་ཐོས་
དང་རང་སངས་རྒྱས་དང་། བླ་ན་མེད་པ་རྫོགས་པའི་སངས་
རྒྱས་ཀྱི་འཇིག་རྟེན་ལས་འདས་པའི་ཆོས་ཐམས་ཅད་ཀྱི་རྒྱུ་ཡང་་
ལ
དེ་ཉིད་ཡིན་པའི་ཕྱིར་རོ། །ཆོས་དགེ་བ་རྣམས་ཀྱི་དེ་བཞིན་
ཉིད་ཇི་ལྟ་བ་བཞིན་དུ་ཆོས་མི་དགེ་བ་རྣམས་དང༌། ལུང་དུ་
མ་བསྟན་པ་རྣམས་ཀྱི་དེ་བཞིན་ཉིད་ཀྱང་དེ་བཞིན་དུ་བལྟ་་་
བར་བྱ་སྟེ་ཆོས་ཅན་གྱི་སྒོ་ནས་དབྱེ་བ་མ་གཏོགས་ངོ་བོ་ལ་མི་འདྲ་་
བ་མེད་པ་ཤེས་པར་བྱའོ། །ནམ་མཁའ་གང་ཞེ་ན། གཟུགས་ཉིད་
ལས་བཟློག་པས་གཟུགས་མེད་ཅིང་གཟུགས་སྐྱེ་བ་དང་འགྲོ་བ་ལ་
སོགས་པའི་བྱེད་པ་ཐམས་ཅད་ཀྱི་གོ་འབྱེད་པའི་ཕྱིར་རོ། །སོ་
77



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སོར་བརྟགས་པ་མ་ཡིན་པས་འགོག་པ་གང་ཞེ་ན། 
གང་
མངོན་དུ་རྒྱུ་འགོག་ལ་བག་ལ་ཉལ་མ་བཅོམ་པས་བྲལ་བ་མ་ཡིན་
པའོ༑ །སོ་སོར་བརྟགས་པས་འགོག་པ་གང་ཞེ་ན། གང་མངོན་
ཏུ་རྒྱུ་འགོག་ལ་བག་ལ་ཉལ་བཅོམ་པ་དེ་ནི་བྲལ་བའོ། །སྤོང་བར་
བྱ་བ་ནི་གཉིས་ཏེ། ཉོན་མོངས་པ་དང་དེའི་གནས་སུ་གྱུར་པའི་ཚོར་
བའོ༑ །ཚོར་བ་ཡང་གཉིས་ཏེ་འགྱུར་བར་བྱེད་པ་དང་མི་བྱེད་པའོ། །
དང་པོ་ནི་བདེ་སྡུག་གོ། །ཕྱི་མ་ནི་བར་མའོ། །དེ་ལ་ཉོན་མོངས་པ་མོ
སྤང་བས་སོ་སོར་བརྟགས་པའི་འགོག་པ་རྣམ་པར་བཞག་གོ། །ཚོར་
བ་རྣམ་པ་གཉིས་སྤོང་བས་མི་གཡོ་བ་དང་འདུ་ཤེས་དང་ཚོར་བ་་་་
འགོག་པ་རྣམ་པར་བཞག་གོ། །ཉོན་མོངས་པ་སྤོང་བ་ནི། དེའི་
ཕྱོགས་དང་མཐུན་པའི་གནས་ངན་ལེན་དང་བྲལ་བའི་ཕྱིར་གནས་་་
གྱུར་པའོ། །ཚོར་བ་སྤོང་བ་ནི། དེའི་གཉེན་པོ་གྱུར་པ་སྙོམས་པར་
འཇུག་པའི་སྒྲིབ་པ་དང་བྲལ་བའི་ཕྱིར་གནས་གྱུར་པའོ། །དེའི་ཕྱིར་
བསམ་གཏན་གཉིས་པར་སྡུག་བསྔལ་འགོག་པ་ལ་འདུས་མ་བྱས་་་
རྣམ་པར་མི་བཞག་སྟེ། འགྱུར་བར་བྱེད་པའི་ཚོར་བ་མ་ལུས་པ་མ་
སྤངས་པའི་ཕྱིར་རོ། །མི་གཡོ་བ་གང་ཞེ་ན། དགེ་རྒྱས་ཀྱི་སྟེ་
མ་གཏན་གསུམ་པའི་འདོད་ཆགས་དང་བྲལ་ལ་གོང་མ་་་་
བཞི་པའི་འདོད་ཆགས་དང་མ་བྲལ་བའི་འགྱུར་བྱེད་ཀྱི་ཚོར་བ་
བདེ་བ་དང་སྡུག་བསྔལ་འགོག་པའོ། །འདུ་ཤེས་དང་ཚོར་བ་
འགོག་པ་གང་ཞེ་ན། ཅི་ཡང་མེད་པའི་སྐྱེ་མཆེད་ཀྱི་འདོད་བསམ་
78



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཆགས་དང་བྲལ་ལ། སྲིད་པའི་རྩེ་མོ་ལས་གྱེན་དུ་བསྐྱོད་པ་ཞི་
བར་གནས་པའི་འདུ་ཤེས་སྔོན་དུ་བཏང་བའི་ཡིད་ལ་བྱེད་་་་
པས་སེམས་དང་སེམས་ལས་བྱུང་བའི་ཆོས་བརྟན་པ་མ་ཡིན་
པ་དང་། བརྟན་པ་དེ་དག་ལས་ཀྱང་ཁ་ཅིག་སྟེ་ཉོན་མོངས་པ་
ཅན་གྱི་ཡིད་འགོག་པའོ། །བསྡུས་པ་ལས་གྱུར་པ་སོགས་གཟུགས་
རྣམ་པ་ལྔ་གང་ཡིན་པ་དང་། ཚོར་བའི་ཕུང་པོ་དང་། འདུ་
ཤེས་ཀྱི་ཕུང་པོ་དང༌། འདུ་བྱེད་ཀྱི་ཕུང་པོ་དང་བཅས་འདུས་
བྱས་བརྒྱད་གང་ཡིན་པ་དང༌། གཞི་འདུས་མ་བྱས་ཀྱི་དངོས་
པོ་བརྒྱད་གང་དག་ཡིན་པ་དེ་དག་གཅིག་ཏུ་བསྡུས་ཏེ། རྣམ་
པའི་གྲངས་བཅུ་དྲུག་གི་བདག་ཉིད་ནི་ཡིད་ཀྱི་ཡུལ་ཡིན་པས་་་
ཆོས་ཀྱི་ཁམས་སོ། །སྐྱེ་མཆེད་ཀྱི་རྣམ་པར་བཞག་པ་གང་ཞེ་
ན༑ མིག་ལ་སོགས་པ་གཟུགས་ཅན་གྱི་ཁམས་བཅུ་པོ་གང་ཡིན་
པ་དེ་དག་ཉིད་སྐྱེ་མཆེད་བཅུའོ། །མིག་ཤེས་སོགས་རྣམ་པར་
ཤེས་པའི་ཁམས་དྲུག་ཡིད་དབང་དང་བདུན་གང་དག་ཡིན་པ་
དེ་དག་ཡིད་ཀྱི་སྐྱེ་མཆེད་དོ། །ཆོས་ཀྱི་ཁམས་གང་ཡིན་པ་དེ་
ཆོས་ཀྱི་སྐྱེ་མཆེད་ཀྱང་དེ་ཉིད་དོ། །དེ་ཉིད་ཀྱི་ཕྱིར་ཕུང་པོ་
དང་༑ ཁམས་དང་སྐྱེ་མཆེད་རྣམས་ནི་ཆོས་གསུམ་དུ་འགྱུར་
ཏེ༑ གཟུགས་ཀྱི་ཕུང་པོས་ནི་ཁམས་གཟུགས་ཅན་བཅུ་བསྡུས་པ་
དང༌༑ ཆོས་ཀྱི་ཁམས་ཀྱིས་ནི་ཆོས་ཁམས་དེ་ཉིད་བསྡུས་པ་དང་།
ཡིད་ཀྱི་སྐྱེ་མཆེད་ཀྱིས་ནི་རྣམ་པར་ཤེས་པའི་ཁམས་བདུན་བསྡུས་
79



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་ཉིད་དོ། །མིག་ཅེས་ཀྱང་བྱ་མིག་གི་ཁམས་ཞེས་ཀྱང་བྱ་ན།
མིག་གང་ཡིན་པ་མིག་གི་ཁམས་ཀྱང་དེ་ཡིན་ནམ། མིག་གི་
ཁམས་གང་ཡིན་པ་མིག་ཀྱང་དེ་ཡིན་ནམ་ཞེ་ན། མིག་ཡིན་ལ་
མིག་གི་ཁམས་མ་ཡིན་པ་ཡང་ཡོད་དེ། དགྲ་བཅོམ་པ་ཐ་མ་
མྱ་ངན་ལས་འདའ་ཁ་མའི་མིག་གོ། །མིག་གི་ཁམས་ཡིན་ལ་
མིག་མ་ཡིན་པ་ཡང་ཡོད་དེ། སྒོ་ངའི་ནང་ན་འདུག་པ་དང་།
མངལ་གྱི་ནུར་ནུར་པོར་གྱུར་པ་དང༌། མེར་མེར་པོར་གྱུར་པ་
དང་༑ ནར་ནར་པོར་གྱུར་པ་དང་། མའི་མངལ་ན་གནས་པ་
མིག་མ་དོད་པ་དང་། མིག་ཐོབ་ཀྱང་ཞར་བར་གྱུར་པ་དང༌།
གཟུགས་མེད་པར་སྐྱེས་པའི་སོ་སོའི་སྐྱེ་བོའི་རྒྱུད་ན་ཕྱིས་ཀྱི་་་་་
མིག་གི་ས་བོན་ཀུན་ཏུ་ལེན་པའི་རྣམ་པར་ཤེས་པ་ལ་གནས་པའི་་་་
མིག་གི་རྒྱུའོ། །མིག་ཀྱང་ཡིན་ལ་མིག་གི་ཁམས་ཀྱང་ཡིན་
པའང་ཡོད་དེ། དེ་གཉིས་མ་ཡིན་པའི་གནས་སྐབས་གཞན་
མིག་ཐོབ་པ་མ་ཉམས་པ་རྣམས་སོ། །མིག་ཀྱང་མ་ཡིན་ལ་མིག་
གི་ཁམས་ཀྱང་མ་ཡིན་པའང་ཡོད་དེ། ཕུང་པོ་ལྷག་མ་མེད་
པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་་་་
ལས་འདས་པ་དང་། གཟུགས་མེད་པར་སྐྱེས་པའི་ཕྱིར་མི་འོང་
བའི་འཕགས་པའོ། །མིག་དང་མིག་གི་ཁམས་ཇི་ལྟ་བ་བཞིན་
དུ༑ རྣ་བ་དང་། སྣ་དང་། ལྕེ་དང༌། ལུས་དང་། ལུས་ཀྱི་ཁམས་
ཀྱང་དེ་བཞིན་ཏེ། དེ་ཡང་ཅི་རིགས་སུ་སྦྱར་རོ། །ཡིད་གང་
80



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མཡིན་པ་ཡིད་ཀྱི་ཁམས་ཀྱང་དེ་ཡིན་ནམ། ཡིད་ཀྱི་ཁམས་གང་
ཡིན་པ་ཡིད་ཀྱང་དེ་ཡིན་ནམ་ཞེ་ན། ཤེས་པ་ཡོད་པས་ཡིད་
ཡིན་ལ་སྐད་ཅིག་གཉིས་པར་རིག་པ་རྒྱུན་ཆད་པས་ཡིད་ཀྱི་་
ཁམས་མ་ཡིན་པ་ཡང་ཡོད་དེ། དགྲ་བཅོམ་པ་ཐ་མའི་ཡིད་དོ།
ཡིད་ཀྱི་ཁམས་ཡིན་ལ་ཡིད་མ་ཡིན་པའང་ཡོད་དེ། འགོག་པ་
ལ་སྙོམས་པར་ཞུགས་པའི་ཚེ་ཚོགས་བདུན་འགགས་ལ་ཀུན་གཞི་
ནི་ཡིད་ཀྱི་ཁམས་སོ། །ཡིད་ཀྱང་ཡིན་ལ་ཡིད་ཀྱི་ཁམས་ཀྱང་
ཡིན་པའང་ཡོད་དེ། དེ་གཉིས་མ་ཡིན་པའི་གནས་སྐབས་
གཞན་ཡིད་དང་བཅས་པ་རྣམས་སོ། །ཡིད་ཀྱང་མ་ཡིན་ལ
ཡིད་ཀྱི་ཁམས་ཀྱང་མ་ཡིན་པའང་ཡོད་དེ། ཕུང་པོའི་ལྷག་མ་
མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་་་
ངན་ལས་འདས་པའོ། །གང་དུ་བྱུང་ཞིང་གྲུབ་པ་དངསྐྱེས་ཤིང་
རྒྱས་པར་གྱུར་པ་དེའི་ས་པ་ཉིད་ཀྱི་མིག་གིས་དེའི་ས་པའི་་་་༌
གཟུགས་རྣམས་མཐོང་ངམ་ཞེ་ན། 
གང་དུ་བྱུང་ཞིང་སྐྱེས་པ་
དེའི་ས་པའི་མིག་གིས་དེའི་ས་པའི་གཟུགས་རྣམས་མཐོང་་་་
བའང་ཡོད། གཞན་གྱི་ས་པའི་མིག་གིས་མཐོང་བའང་ཡོད་དེ།
ལུས་འདོད་པའི་ཁམས་སུ་བྱུང་ཞིང་སྐྱེས་པར་གྱུར་པ་འདོད་་
པ་ན་སྤྱོད་པའི་མིག་གིས་འདོད་པ་ན་སྤྱོད་པའི་གཟུགས་་་་
རྣམས་མཐོང་བ་དང་། ལུས་དེས་གོང་མའི་སེམས་ཐོབ་ན་
གཟུགས་ན་སྤྱོད་པས་གོང་མ་པའི་མིག་གིས་ས་འོག་མ་པ་
81



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམས་མཐོང་བའོ། །མིག་གིས་གཟུགས་རྣམས་མཐོང་བ་ཇི་
ལྟ་བ་བཞིན་དུ་རྣ་བས་སྒྲ་ཡང་དེ་བཞིན་ནོ། །འདོད་པའི་
ཁམས་སུ་བྱུང་ཞིང་སྐྱེས་པར་གྱུར་པ་ཇི་ལྟ་བ་བཞིན་དུ།
གཟུགས་ཀྱི་ཁམས་སུ་སྐྱེས་པར་གྱུར་པའང་དེ་བཞིན་ནོ། 
།
འདོད་པའི་ཁམས་སུ་སྐྱེས་པ་འདོད་པ་ན་སྤྱོད་པའི་སྣ་དང་།
ལྕེ་དང་།ལུས་ཀྱིས་འདོད་པ་ན་སྤྱོད་པ་ཉིད་ཀྱི་དྲི་རྣམས་
སྣོམ་མོ། །རོ་རྣམས་མྱོང་ངོ་། །རེག་བྱ་རྣམས་རེག་གོ། །
གཟུགས་ཀྱི་ཁམས་སུ་སྐྱེས་པར་གྱུར་པ་གཟུགས་ན་སྤྱོད་པའི་
ལུས་ཀྱིས་རང་གི་ས་པ་ཉིད་ཀྱི་རེག་བྱ་རྣམས་ལ་རེག་གོ། །
གཟུགས་ཀྱི་ཁམས་དེ་ན་དྲི་དང་རོ་ནི་རང་བཞིན་གྱིས་མེད་དེ།
ཁམ་གྱི་ཟས་ཀྱི་འདོད་ཆགས་དང་བྲལ་བའི་ཕྱིར་རོ། །
དམིགས་རྐྱེན་གཉིས་མེད་པ་དེའི་ཕྱིར་སྣའི་རྣམ་པར་ཤེས་པ་་་་་
དང་། ལྕེའི་རྣམ་པར་ཤེས་པ་ཡང་མེད་དོ། །འདོད་པའི་
ཁམས་སུ་སྐྱེས་པར་གྱུར་པ་འདོད་པ་ན་སྤྱོད་པའི་ཡིད་ཀྱིས་་
ཁམས་གསུམ་པ་ན་སྤྱོད་པ་ཟག་པ་དང་བཅས་པ་སྡུག་ཀུན་
གཉིས་ཀྱིས་བསྡུས་པ་རྣམས་དང་།ཟག་པ་མེད་པའི་ཆོས་
འགོག་ལམ་གྱིས་བསྡུས་པ་རྣམས་ཀྱང་ཤེས་སོ། །འདོད་པའི་
ཁམས་སུ་སྐྱེས་པར་གྱུར་པ་ཇི་ལྟ་བ་བཞིན་དུ། གཟུགས་ཀྱི་
ཁམས་སུ་སྐྱེས་པར་གྱུར་པ་ཡང་དེ་བཞིན་ནོ། །གཟུགས་མེད་
པའི་ཁམས་སུ་བྱུང་ཞིང་སྐྱེས་པར་གྱུར་པ་ནི། འཕགས་པ་ཉན་
82



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཐོས་ཀྱི་དབང་དུ་བྱས་ཏེ་གཟུགས་མེད་པ་ན་སྤྱོད་པའི་ཡིད་
ཀྱིས། གཟུགས་མེད་པ་ན་སྤྱོད་པ་རང་གི་ས་པ་རྣམས་དང་།
ཟག་པ་མེད་པའི་ཆོས་རྣམས་ཀྱང་ཤེས་སོ། །ཕྱི་རོལ་པའི་སོ་སོ་
སྐྱེ་བོ་ནི་རང་གི་ས་པ་རྣམས་ཁོ་ན་རྣམ་པར་ཤེས་སོ། །ཆོས་འདི་པ་
ནི་ལ་ལ་སྔོན་ཐོས་པས་ཡོངས་སུ་བསྒོས་པའི་དབང་གིས་ས་གོང་མ་་
ལ་ཡང་དམིགས་ཏེ། དེ་ལས་སྐྱེས་པའི་ཕྱིར་རོ། །ལམ་བདེན་ཟག་པ་
མེད་པའི་ཡིད་ཀྱིས་ནི་ཁམས་གསུམ་པ་ན་སྤྱོད་པ་ཟག་བཅས་་
རྣམས་དང་། ཟག་པ་མེད་པའི་ཆོས་རྣམས་ཀྱང་ཤེས་
སོ།། །།
པས་ཅིའི་ཕྱིར་གཟུགས་ནས་རྣམ་ཤེས་ཀྱི་བར་ཕུང་པོ་རྣམས་གོ་
རིམས་སུ་བླགས་ཞེ་ན། རྣམ་པར་ཤེས་པའི་གནས་ཉིད་ཀྱི་
ཕྱིར་ཏེ་འདོད་པའི་ཡོན་ཏན་གཟུགས་ཀྱིས་ཕྱེ་བ་འདོད་ཁམས་་་
དང་། ཚོར་བ་འདུ་ཤེས་འདུ་བྱེད་གསུམ་གྱིས་ཕྱེ་བ་གཟུགས་ཁམས་།
དང་༑ གཟུགས་མེད་དང་པོ་གསུམ་དང་སྲིད་རྩེ་རྣམས་ཡིན་
།
རྣམ་པར་ཤེས་པའི་གནས་བཞི་དང་དེ་ལ་གནས་པའི་རྣམ་
པར་ཤེས་པའོ། །ཡང་ཕུང་པོ་སྔ་མ་སྔ་མ་ནི་ཕྱི་མ་ཕྱི་མའི་
བརྟེན་ཡིན་པའི་ཕྱིར་ཏེ། བདེ་བ་ལ་སོགས་པའི་རྒྱུ་དབང་པོ་དང་
ཡུལ་གྱི་གཟུགས་ཇི་ལྟ་བ་དེ་བཞིན་དུ་བདེ་བ་ལ་སོགས་པ་མྱོང་་
ངོ་༑ །ཇི་ལྟར་ཚོར་བར་བྱེད་པ་དེ་བཞིན་དུ་མཚན་མར་འདུ་
ཤེས་སུ་བྱེད་དོ། །ཇི་ལྟར་འདུ་ཤེས་སུ་བྱེད་པ་དེ་བཞིན་དུ་།
83



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
curལས་མངོན་པར་འདུ་བྱེད་པའི་ཕྱིར་སེམས་པར་བྱེད་དོ།
ལྟར་སེམས་པར་བྱེད་པ་དེ་བཞིན་དུ་རྣམ་པར་ཤེས་པར་་་་་
བྱེད་དེ། 
དེ་དང་དེར་རྣམ་པར་ཤེས་པ་ཉེ་བར་འགྲོ་བར་
འགྱུར་རོ། །ཡང་ཀུན་ནས་ཉོན་མོངས་པ་དང༌། རྣམ་པར་
བྱང་བ་ཉིད་ཀྱི་ཕྱིར་ཏེ། དབང་པོ་དང་བཅས་པའི་ཡུལ་གང་དུ་
ཀུན་ནས་ཉོན་མོངས་པ་དང་། རྣམ་པར་བྱང་བ་དང་། དུག་
དང་བཅས་པ་དང་དུག་མེད་པར་མྱོང་བ་དང་། མཚན་མར་
འཛིན་པ་དང༌། མངོན་པར་འདུ་བྱེད་པ་གང་གིས་ཀུན་ནས་
ཉོན་མོངས་པ་དང་། དེ་མེད་པར་རྣམ་པར་བྱང་བ་དང་།
སེམས་གང་གནས་ངན་ལེན་དང་བཅས་པ་ཀུན་ནས་ཉོན་མོངས་
པ་དང༌། དེ་མེད་པ་རྣམ་པར་བྱང་བ་སྟེ། དེའི་ཕྱིར་ཕུང་པོ་
རྣམས་ཀྱི་གོ་རིམ་བསྟན་པ་ནི་དེ་ལྟའོ། །ཅིའི་ཕྱིར་ཁམས་
རྣམས་གོ་རིམས་སུ་བླགས་ཞེ་ན། འཇིག་རྟེན་གྱི་ཐ་སྙད་དང་
མཐུན་པའི་ཕྱིར་རོ། །འཇིག་རྟེན་གྱི་ཐ་སྙད་དང་མཐུན་པ་
གང་ཞེ་ན། དེ་ལ་ཐོག་མ་ཁོ་ནར་ཕན་ཚུན་དུ་བལྟ་བས་ན་
མིག་གི་ཁམས་བསྟན་པའོ། །བལྟ་བ་ལ་བརྟེན་ནས་ཀུན་ཏུ་སྨྲ་
བས་སྒྲ་ཉན་པའི་རྣ་བ་བསྟན་པར་བལྟའོ། །དེའི་འོག་ཏུ་དྲི་ཞིམ་
པོའི་ཆུས་ཁྲུས་དང་དྲིས་བྱུག་པ་དང་དྲི་དང་ལྡན་པའི་མེ་ཏོག་གི་
ཕྲེང་བ་ལ་ལོངས་སྤྱོད་དུ་བྱེད་པས་སྣའི་ཁམས་བསྙད་དོ། །དེའི་
འོག་ཏུ་བཟའ་བ་དང་བཏུང་བ་ཡོངས་སུ་སྤྱོད་པས་ལྕེ་ཉིད་་་་
84



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དོ༑ །དེའི་འོག་ཏུ་མལ་དང་གདིང་བ་དང༌། བུད་མེད་ཀྱི་རེག་
པ་ལ་ཡོངས་སུ་སྤྱོད་པས་ལུས་བསྙད་དོ། །ཐམས་ཅད་དུ་རྗེས་སུ་
འཇུག་ཅིང་རྣམ་པར་རྟོག་པ་ཅན་ཡིད་ཀྱི་ཁམས་ནི་ཕྱི་ནས་སོ། །
ནང་གི་དབང་པོའི་ཁམས་རྣམས་རྒྱུར་བྱས་ནས་ཕྱིའི་ཡུལ་གྱི་
ཁམས་རྣམས་ཀྱང་གོ་རིམས་སུ་བླགས་སོ། །དེའི་འོག་ཏུ་རྣམ་
པར་ཤེས་པའི་ཁམས་རྣམས་ཀྱང་དེ་དག་དང་མཐུན་པས་སོ། །
ཁམས་རྣམས་ཀྱི་གོ་རིམ་ཇི་ལྟ་བ་བཞིན་དུ་སྐྱེ་མཆེད་རྣམས་་་
ཀྱིའང་དེ་བཞིན་ནོ།། །།
ཕུང་པོའི་དོན་གང་ཞེ་ན། སྲེད་པ་རྣམ་པ་བཅུ་གཅིག་གི་
སྐབས་ཀྱི་གཟུགས་ལ་སོགས་པ་འདས་པ་ལ་སོགས་པའི་རྣམ་པར་་་་
བཞག་པ་ཡིན་ནོ། །དེ་ཡང་གཟུགས་གང་ཡིན་པ་ཅི་ཡང་རུང་སྟེ།
འདས་པ་ལ་བལྟས་པའི་སྲེད་པའམ། མ་འོངས་པ་ལ་མངོན་པར་
དགའ་བའི་སྲེདཔའམ། ད་ལྟར་བྱུང་བ་ལ་ལྷག་པར་ཆགས་པའི་
སྲེད་པའམ། བདག་ལ་ནང་གི་སྲེད་པའམ། ཡུལ་ལ་ཕྱིའི་སྲེད་
པའམ༑ རགས་པ་འདོད་པ་ལ་སྲེད་པའམ། ཕྲ་བ་སྙོམས་འཇུག་
ལ་སྲེད་པའམ།ངན་པ་ཉེས་པར་སྤྱད་པའི་སྡུག་བསྔལ་ལ་སྲེད་
པའམ། གྱ་ནོམ་པ་ལེགས་པར་སྤྱད་པའི་བདེ་བ་ལ་སྲེད་པའམ།
རྒྱང་རིང་བ་ལ་སྲེད་པ་གང་ཡིན་པའམ། ཐག་ཉེ་བ་ལ་སྲེད་པ་
གང་ཡིན་པ་དེ་དག་ཐམས་ཅད་གཅིག་ཏུ་བསྡུས་ཏེ་སྤུངས་་་
པའི་ཕྱིར་གཟུགས་ཀྱི་ཕུང་པོ་ཞེས་བྱའོ། །ཡང་རྣམ་གྲངས་པ
85



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གཞན་དུ་ན་བྱུང་བ་དང་མ་བྱུང་བའི་བྱེ་བྲག་དང་འཛིན་པ་དང་་
བཟུང་བའི་བྱེ་བྲག་དང་། ཕྱི་རོལ་དུ་བལྟས་པ་དང་ནང་དུ་བལྟས་
པའི་བྱེ་བྲག་པ་དང་། ཉོན་མོངས་པ་ཅན་དང་ཉོན་མོངས་པ་ཅན་
མ་ཡིན་པའི་བྱེ་བྲག་དང་སྦྱར་བར་བྱ་སྟེ། དེ་ལ་བྱུང་བ་ནི་འདས་པ་
དང་དེ་ལྟ་བའོ། །མ་བྱུང་བ་ནི་མ་འོངས་པའོ། །འཛིན་པ་ནི་ནང་
གིའོ། །གཟུང་བ་ནི་ཕྱིའོ། །ཕྱི་རོལ་ཏུ་བལྟས་པ་ནི་མཉམ་པར་མ་
བཞག་པའི་ས་པའིའོ། །ནང་དུ་བལྟས་པ་ནི་བཞག་པའིའོ། །ལྷག་མ་
ནི་གོ་སླའོ། །རྣམ་པར་ཤེས་པའི་ཕུང་པོའི་བར་དུའང་དེ་
བཞིན་ཏེ། ནོར་གྱི་ཕུང་པོ་སྤུངས་པ་བཞིན་ནོ། །ཡང་གཟུགས་
ལ་སོགས་པ་ལ་བརྟེན་ནས་སྐྱེ་བ་ལ་སོགས་པའི་སྡུག་བསྔལ་ཤིན་་
ཏུ་རྒྱས་པའི་མཚན་ཉིད་ཁོ་ནའི་ཕྱིར་ཏེ། ཇི་སྐད་དུ། རྟེན་
འབྲེལ་གྱི་མདོ་ལས་སྡུག་བསྔལ་གྱི་ཕུང་པོ་ཆེན་པོ་འདི་འབའ་་་
ཞིག་འབྱུང་བར་འགྱུར་རོ། །ཞེས་གསུངས་པ་ལྟ་བུ་སྟེ། ཡལ་
ག་དང་ལོ་འདབ་རྒྱས་པའི་རྒྱུ་མཚན་གྱིས་ཤིང་སྡོང་ལ་ཤིང་གི་་་་་་
ཕུང་པོ་ཞེས་བརྗོད་པ་བཞིན་ནོ། །ཡང་གཟུགས་ལ་སོགས་པ་ལ་
བརྟེན་ནས་ཉོན་མོངས་པ་དང་ལས་དང་སྐྱེ་བའི་ཀུན་ནས་ཉོན་་་་
མོངས་པའི་ཁུར་ཁྱེར་བ་ཉིད་ཀྱི་ཕྱིར་ཏེ། ལུས་གྱི་ཕྱོགས་གང་
གིས་ཁུར་ཁྱེར་བ་དེ་ལ་ཕྲག་ཁུར་ཁྱེར་བ་ཞེས་བརྗོད་པ་བཞིན་
ནོ༑ །ཁམས་ཀྱི་དོན་གང་ཞེ་ན། ཀུན་ཏུ་ལེན་པའི་རྣམ་པར་ཤེས་
པའི་དབང་དུ་བྱས་ཏེ་ཆོས་ཐམས་ཅད་ཀྱི་ས་བོན་གྱི་དོན་ཏོ། །
86



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཡང་རང་གི་མཚན་ཉིད་མི་འདོར་བར་འཛིན་པའི་དོན་ཏོ། །
ཡང་རྣམ་པར་ཤེས་པའི་ཁམས་དྲུག་འབྲས་བུ་དང་དབང་དོན་གྱི་
ཁམས་བཅུ་གཉིས་རྒྱུའི་དངོས་པོ་འཛིན་པའི་དོན་ཏོ། །ཡང་
མདོ་སྡེའི་ནང་དུ་སའི་ཁམས་ལ་སོགས་པ་དང་ཁམས་གཞན་བསྟན་་
པའི་ཆོས་ཀྱི་རྣམ་པ་ཐམས་ཅད་ཀྱང་བཅོ་བརྒྱད་པོ་འདིར་
བསྡུས་ནས་འཛིན་པའི་དོན་ཏོ། །སྐྱེ་མཆེད་ཀྱི་དོན་གང་ཞེ་
ན༑ རྣམ་པར་ཤེས་པའི་སྐྱེ་བའི་སྒོའི་དོན་ཏོ། །ས་བོན་དང་
ཐམས་ཅད་བསྡུས་པའི་དོན་ནི་སྐྱེ་མཆེད་དུ་ཡང་རིག་པར་བྱའོ།། །།
གཟུགས་ནི་དབུ་བ་རྡོས་པ་ལྟ་བུའོ། །ཚོར་བ་ནི་ཆུ་བུར་ལྟ་
བུའོ༑ །འདུ་ཤེས་ནི་སྨིག་རྒྱུ་ལྟ་བུའོ། །འདུ་བྱེད་རྣམས་ནི་ཆུ་
ཤིང་གི་ཕུང་པོ་ལྟ་བུའོ། །རྣམ་པར་ཤེས་པ་ནི་སྒྱུ་མ་ལྟ་བུའོ་
ཞེས་གསུངས་པ་དེ་ལ། ཅིའི་ཕྱིར་གཟུགས་དབུ་བ་རྡོས་པ་ལྟ་
བུའོ་ཞེས་བྱ་བ་ནས། རྣམ་པར་ཤེས་པ་སྒྱུ་མ་ལྟ་བུའོ་ཞེས་བྱ་
བའི་བར་དུ་བྱ་ཞེ་ན། ཕྱིན་ཅི་ལོག་གི་གཉེན་པོ་རྣམ་ཤེས་བདག་
མེད་པ་ཉིད་དང༌། ལུས་ལ་གཙང་བ་མེད་པ་ཉིད་དང་། ཚོར་
བ་མྱོང་བའི་རོ་བྲོ་བ་ཆུང་བ་ཉིད་དང༌། འདུ་བྱེད་མི་བརྟན་
ཞིང་སྙིང་པོ་མེད་པ་ཉིད་ཀྱི་ཕྱིར་རོ།། །།
ཕུང་པོ་དང་ཁམས་དང་སྐྱེ་མཆེད་རྣམས་ཀྱི་རབ་ཏུ་དབྱེ་་་
བ་གང་ཞེ་ན། སྡོམ་དུ་ན། རྫས་ཡོད་སོགས་དང་ཤེས་བྱ་སོགས་
དང་༑ གཟུགས་ཅན་སོགས་དང་། ཟག་བཅས་སོགས་དང་བྱུང་
87



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལ་སོགས་པ་དང་། འདས་པ་སོགས་དང་རྐྱེན་ལ་སོགས་པ་
རྣམས༑ ཇི་ལྟར་དང་དུ་ཞིག་དང་ཅི་ཡི་ཕྱིར་དང་བཅས་པའོ། །
ཕུང་པོ་དང་ཁམས་དང་སྐྱེ་མཆེད་རྣམས། ཇི་ལྟར་ན་རྫས་སུ་
ཡོད་པ་ཡིན། རྫས་སུ་ཡོད་པ་རྣམས་ནི་དུ་ཞིག །ཅིའི་ཕྱིར་
རྫས་སུ་ཡོད་པར་བརྟག་ཅེ་ན། དབང་པོའི་སྤྱོད་ཡུལ་དུ་གྱུར་
པ་མིང་གིས་བརྗོད་པ་དང་། རང་གི་དངོས་པོ་དེ་ལས་གཞན་
པའི་དོན་ལ་མི་ལྟོས་པ་དེའི་བློ་འབྱུང་ཞིང་རང་གི་མཚན་ཉིད་་་་་
གྲུབ་པ་ནི་རྫས་སུ་ཡོད་པའོ། །འདི་ནི་མཚན་ཉིད་ལ་རྨོངས་པ་
སྤོང་བའི་ཕྱིར་དུ་བསྟན་པ་ཡིན་ནོ། །ཐམས་ཅད་ཀྱང་རྫས་སུ་ནོ
ཡོད་པའོ། །འདི་ནི་དངོས་པོ་ལ་རྨོངས་པ་སྤོང་བའི་ཕྱིར་བསྟན་པ་
ཡིན་ནོ། །གང་ཟག་གི་བདག་ལ་རྫས་སུ་མངོན་པར་ཞེན་པའི་སྒོ་
འདོགས་པ་སྤང་བའི་ཕྱིར་རྫས་སུ་ཡོད་པ་འདི་དག་རྣམ་པར་་་་
བརྟག་གོ། །ཇི་ལྟར་ན་བཏགས་པའི་ཡོད་པ་ཡིན། བཏགས་
པའི་ཡོད་པ་རྣམས་ནི་དུ་ཞིག །ཅིའི་ཕྱིར་བཏགས་པའི་
དངོས་པོ་ཡོད་པར་བརྟག་ཅེ་ན། མིག་ལ་སོགས་པའི་དབང་
པོའི་སྤྱོད་ཡུལ་དུ་གྱུར་པ་མིང་གིས་བརྗོད་པ་དང་། རང་གི་
དངོས་པོ་དེ་ལས་གཞན་པའི་དོན་ལ་ལྟོས་པ་དང་བཅས་པ་ནི་་་་་
བཏགས་པའི་ཡོད་པའོ། །བཏགས་ཆོས་ཐམས་ཅད་ཀྱང་བཏགས་
པའི་ཡོད་པའོ། །ཕུང་སོགས་ཀྱི་བཏགས་ཡོད་བསྟན་པས་བདག་
ལ་བཏགས་པར་བདེན་པར་མངོན་པར་ཞེན་པ་སྤང་བའི་་་་
88



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཕྱིར་བཏགས་པའི་ཡོད་པར་བརྟག་གོ། །ཇི་ལྟར་ན་ཀུན་རྫོབ་
ཏུ་ཡོད་པ་ཡིན། ཀུན་རྫོབ་ཏུ་ཡོད་པ་རྣམས་ནི་དུ་ཞིག །ཅིའི་
ཕྱིར་ཀུན་རྫོབ་ཏུ་ཡོད་པར་བརྟག་ཅེ་ན། ཀུན་ནས་ཉོན་
མོངས་པ་འཕེལ་བར་འགྱུར་བའི་དམིགས་པ་ནི་ཀུན་རྫོབ་ཏུ་་་
ཡོད་པའོ། །ཉོན་མོངས་པའི་དམིགས་པར་འགྲོ་རུང་བ་ཐམས་
ཅད་ཀྱང་ཀུན་རྫོབ་ཏུ་ཡོད་པའོ། །ཀུན་ནས་ཉོན་མོངས་པའི་
རྒྱུར་ཕུང་སོགས་བསྟན་པས་བདག་ལ་ཀུན་ནས་ཉོན་མོངས་་་་་
པའི་རྒྱུར་མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་ན་
དོན་དམ་པར་ཡོད་པ་ཡིན། དོན་དམ་པར་ཡོད་པ་རྣམས་ནི་
དུ་ཞིག །ཅིའི་ཕྱིར་དོན་དམ་པར་ཡོད་པར་བརྟག་ཅེ་ན། སྒྲིབ་
པ་རྣམ་པར་དག་པར་འགྱུར་བའི་དམིགས་པ་ནི་དོན་དམ་་་་
པར་ཡོད་པའོ། །ཆོས་ཐམས་ཅད་ཀྱང་དེ་བཞིན་ཉིད་ལས་
གཞན་མ་ཡིན་པས་དོན་དམ་པར་ཡོད་པའོ། །ཕུང་སོགས་ཀྱི་དེ་།
བཞིན་ཉིད་བསྟན་པས་བདག་ལ་རྣམ་པར་དག་པའི་རྒྱུར་
མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་ན་ཤེས་པར་
བྱ་བ་ཡིན། ཤེས་པར་བྱ་བ་རྣམས་ནི་དུ་ཞིག །ཅིའི་ཕྱིར་ཤེས་
པར་བྱ་བ་བརྟག་ཅེ་ན། ཤེས་པར་བྱ་བ་ནི་གཞི་རྣམ་པ་ལྔ་སྟེ།
གཟུགས་དང་། སེམས་དང་། སེམས་ལས་བྱུང་བའི་ཆོས་
རྣམས་དང་། སེམས་དང་ལྡན་པ་མ་ཡིན་པའི་འདུ་བྱེད་
རྣམས་དང་། འདུས་མ་བྱས་རྣམས་ཏེ། གཟུགས་ཅན་དང་
89



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པགཟུགས་ཅན་མ་ཡིན་པའི་ཁམས་གང་དུ་ཀུན་ནས་ཉོན་མོངས་་་
པ་དང་། རྣམ་པར་བྱང་བ་དང་། སེམས་གང་ཀུན་ནས་ཉོན་
མོངས་པ་དང་། རྣམ་པར་བྱང་བ་དང་། སེམས་བྱུང་འདོད་
ཆགས་ལ་སོགས་པ་དང་དད་པ་ལ་སོགས་པ་གང་གིས་ཀུན་ནས་་་
ཉོན་མོངས་པ་དང་། རྣམ་པར་བྱང་བ་དང་། གཟུགས་ལ་
སོགས་པ་དེའི་གནས་སྐབས་གང་ཡིན་པ་དེ་ལྡན་པ་མ་ཡིན་པ་་་་
དང་༑ རྣམ་པར་བྱང་བ་འདུས་མ་བྱས་གང་ཡིན་པ་དེའི་
དབང་དུ་བྱས་ནས། ཐམས་ཅད་ཀྱང་ཤེས་པར་བྱ་བ་དག་
གོ༑ །དེ་ལ་གཟུགས་ནི་གཟུགས་ཀྱི་ཕུང་པོ་སྟེ། གཟུགས་ཅན་
གྱི་ཁམས་བཅུ་དང་། སྐྱེ་མཆེད་གཟུགས་ཅན་པ་བཅུ་དང༌།
ཆོས་ཀྱི་ཁམས་དང༌། སྐྱེ་མཆེད་པའི་གཟུགས་སོ། །སེམས་ནི་
རྣམ་པར་ཤེས་པའི་ཕུང་པོ་སྟེ། ཁམས་རྣམ་པར་བཞག་པ་ན་
རྣམ་པར་ཤེས་པའི་ཁམས་བདུན་དང༌། སྐྱེ་མཆེད་རྣམ་པར་
བཞག་པ་ན་ཡིད་ཀྱི་སྐྱེ་མཆེད་དོ། །སེམས་ལས་བྱུང་བའི་ཆོས་
རྣམས་ནི། ཚོར་བའི་ཕུང་པོ་དང་། འདུ་ཤེས་ཀྱི་ཕུང་པོ་དང་།
མཚུངས་པ་ལྔས་མཚུངས་པར་ལྡན་པའི་འདུ་བྱེད་ཀྱི་ཕུང་པོ་་་༌
དང་། འདུས་མ་བྱས་དང་གཟུགས་དང་ལྡན་མིན་རྣམས་མ་
གཏོགས་པའི་ཆོས་ཀྱི་ཁམས་དང་། སྐྱེ་མཆེད་ཀྱི་ཕྱོགས་གཅིག་
ཀྱང་ཡིན་ནོ། །ལྡན་པ་མ་ཡིན་པ་ནི་ལྡན་པ་མ་ཡིན་པའི་འདུ་
བྱེད་ཀྱི་ཕུང་པོ་དང་། ཐོབ་པ་ལ་སོགས་པ་བཅུ་བཞི་དང་ཆ་(
 1
90



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མཐུན་དགུ་སྟེ་ཆོས་ཀྱི་ཁམས་དང་སྐྱེ་མཆེད་ཀྱི་ཕྱོགས་གཅིག་་་
ཀྱང་ཡིན་ནོ། །འདུས་མ་བྱས་ནི་ཆོས་ཀྱི་ཁམས་དང་སྐྱེ་
མཆེད་ཀྱི་ཕྱོགས་གཅིག་འདུས་བྱས་དོར་བའི་ལྷག་མ་དག་གོ། །
ཡང་ཤེས་པ་རྣམ་པ་བཅུ་གསུམ་གྱི་ཡུལ་གང་ཡིན་པའི་ཤེས་བྱའི་་་
ཆོས་རྣམས་ནི། མོས་པའི་སྟེ་ཐོས་པ་ལས་བྱུང་བའི་ཤེས་པའི་
སྤྱོད་ཡུལ་དང་། རིགས་པའི་སྟེ་བསམ་པ་ལས་བྱུང་བའི་ཤེས་
པའི་སྤྱོད་ཡུལ་དང་། རྣམ་པར་འཕྲོ་བ་མེད་པའི་འཇིག་རྟེན་
པའི་སྒོམ་པ་ལས་བྱུང་བའི་ཤེས་པའི་སྤྱོད་ཡུལ་དང་། སོ་སོར་རང་
གིས་དོན་དམ་པ་ཤེས་པའི་སྤྱོད་ཡུལ་དང༌། གཞན་གྱི་སེམས་ཀྱི་
བདག་ཉིད་ཤེས་པའི་སྤྱོད་ཡུལ་དང་། འོག་མ་སྟེ་ཆོས་ཤེས་
པའི་སྤྱོད་ཡུལ་དང་། གོང་མ་སྟེ་རྗེས་སུ་ཤེས་པའི་སྤྱོད་ཡུལ་
དང་༑ རྣམ་པར་སུན་འབྱིན་པའི་སྟེ་སྡུག་བསྔལ་བ་ཤེས་པའི་
སྤྱོད་ཡུལ་དང༌། ཀུན་ནས་མི་ལྡང་བ་སྟེ་ཀུན་འབྱུང་ཤེས་པའི་
སྤྱོད་ཡུལ་དང༌། མི་སྐྱེ་བ་སྟེ་འགོག་པ་ཤེས་པའི་སྤྱོད་ཡུལ་
དང་། ཤེས་པ་སྟེ་ལམ་ཤེས་པའི་སྤྱོད་ཡུལ་དང་། མཐར་ཐུག་
པ་སྟེ་ཟད་པ་དང་མི་སྐྱེ་བ་ཤེས་པའི་སྤྱོད་ཡུལ་དང་། བདག་དང་
གཞན་གྱི་དོན་ཆེན་པོ་ཤེས་པ་སྟེ་ཐེག་པ་ཆེན་པོ་ཤེས་པའི་སྤྱོད་་་་
ཡུལ་གྱི་ཕྱིར་ཡང་ངོ་། །དེ་ལྟར་ཤེས་བྱ་དང་ཤེས་པ་བསྟན་པས་
བདག་ལ་ཤེས་པ་པོ་དང་། མཐོང་བ་པོར་མངོན་པར་ཞེན་པ་
སྤང་བའི་ཕྱིར་རོ། །ཇི་ལྟར་ན་རྣམ་པར་ཤེས་པར་བྱ་བ་ཡིན།
91



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ངརྣམ་པར་ཤེས་པར་བྱ་བ་རྣམ་ནི་དུ་ཞིག །ཅིའི་ཕྱིར་རྣམ་པར་
ཤེས་པར་བྱ་བ་བརྟག་ཅེ་ན། རྣམ་པར་མི་རྟོག་པ་སྒོ་ལྔའི་ཤེས་
པ་དང་། རྣམ་པར་རྟོག་པ་ཡིད་ཀྱི་ཤེས་པ་དང་། རྒྱུ་ལེན་པའི་
ཤེས་པ་དང་། འཇུག་པའི་ཤེས་པ་དྲུག་དང་། རྒྱུ་མཚན་དབང་
པོ་དང་དོན་རྣམས་དང་། རྒྱུ་མཚན་དེ་ལས་བྱུང་བའི་ཤེས་པ་
རྣམས་དང་། འདོད་ཆགས་ལ་སོགས་པ་མི་མཐུན་པ་དང༌། དེ་
དག་གི་གཉེན་པོ་དང་། ཕྲ་བའི་རབ་ཏུ་དབྱེ་བས་ཀྱང་རྣམ་
པར་ཤེས་པར་བྱ་བར་བལྟའོ། །དེ་ཡང་རྣམ་པར་ཤེས་པ་དཀའ་
བའི་རྣམ་པར་རིག་པ་བདུན་གྱིས་ཏེ། མི་རིག་པའི་རྣམ་པར་རིག་པ་
ནི་སྣོད་ཀྱི་རྣམ་པར་རིག་པ་ཕྲ་བ་སྟེ་དུས་ཐམས་ཅད་དུ་རྣམ་པ་་་་་
ཡོངས་སུ་མ་ཆད་པའི་ཕྱིར་རོ། །སྣ་ཚོགས་ཀྱི་རྣམ་པའི་རྣམ་པར་
རིག་པ་ནི་གཅིག་དང་སྣ་ཚོགས་ཏེ་རྣམ་པར་བཞག་པར་དཀའ་བའི་
ཕྱིར་རོ། །ལྷན་གཅིག་འབྱུང་བའི་རྣམ་པར་རིག་པ་ནི་དུས་གཅིག་ཏུ་
འབྱུང་བའི་རྣམ་པར་ཤེས་པ་རྣམས་སོ་སོ་རང་གི་ཡུལ་ཇི་ལྟ་བ་་་་་
བཞིན་དུ་ཡོངས་སུ་གཅོད་པ་རྣམ་པར་བཞག་པར་དཀའ་བའི་ཕྱིར་་
རོ༑ །མི་མཐུན་པའི་ཕྱོགས་ལས་གཉེན་པོ་མྱུར་དུ་འབྱུང་བའི་རྣམ་
པར་རིག་པ་ནི་ཇི་ལྟར་འདོད་ཆགས་ལ་སོགས་པའི་འཆིང་བ་ཐམས་
ཅད་དང་ལྡན་པའི་སེམས་དེ་ཡུལ་ཙམ་ཉིད་ལ་འདོད་ཆགས་ལ་་་་
སོགས་པ་དང་བྲལ་བར་འགྱུར་བའོ། །བག་ཆགས་ཀྱི་རྣམ་པར་རིག་
པ་ནི་ཇི་ལྟར་ལས་ཀུན་ཏུ་འབྱུང་བ་རྣམས་ཀྱིས་སེམས་ལ་བག་་་་
92



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཆགས་བསྒོ་བར་འགྱུར་བ་སྟེ། དེ་ལས་བག་ཆགས་གཞན་པའང་མ་
ཡིན་ལ། དེ་ཙམ་ཉིད་ཀྱང་མ་ཡིན་ཏེ། འབྲས་བུ་འབྱིན་པའང་རིམ་
གྱིས་འབྱུང་བ་རྙེད་པའོ། །ཉིང་མཚམས་སྦྱོར་བའི་རྣམ་པར་རིག་པ་
ནི་ཇི་ལྟར་ལུས་རྣམ་པ་དུ་མར་འགྲུབ་པའི་ལས་ཀྱིས་ཡོངས་སུ་་་་་
བསྒོས་པའི་རྣམ་པར་ཤེས་པ་ཡོད་པ་དང་། དེ་བཞིན་དུ་འཆི་བའི་
དུས་སུ་ཤིན་ཏུ་མི་གསལ་བའི་ཚེ་འཕྲལ་ལ་ལས་ཀྱི་བག་ཆགས་གང་་
ཡང་རུང་བ་ཞིག་སད་ཅིང་རྒྱས་ནས་འགྲོ་བ་གང་ཡང་རུང་བ་ཞིག་་
ཏུ་ཉིང་མཚམས་སྦྱོར་བར་འགྱུར་རོ། །གྲོལ་བའི་རྣམ་པར་རིག་པ་ནི་
དགྲ་ བཅོམ་པའི་སེམས་མཆོག་ཏུ་སྤྲོས་པ་མེད་པའི་ཆོས་ཉིད་ཐོབ་པ་
འཁོར་བ་ན་འདྲེས་པ་ཟག་པ་དང་བཅས་པའི་སྤྱོད་པའི་རྣམ་པར་་་
ཐམས་ཅད་ལས་ཡང་དག་པར་འདས་པ་སྟེ་འདིའི་འཇུག་པ་རྣམ་་་་
པར་བཞག་པར་དཀའ་བའི་ཕྱིར་འདི་དག་ནི་ཕྲ་བ་ཉིད་ཅེས་ཤེས་་་
པར་བྱའོ། །རྣམ་ཤེས་དེ་རྣམས་ཀྱི་ཕུང་སོགས་ཀུན་ཤེས་པས་ཐམས་
ཅད་ཀྱང་རྣམ་པར་ཤེས་པར་བྱ་བ་དག་གོ། །དེ་ལྟར་རྣམ་པར་
ཤེས་པ་དུ་མ་བསྟན་ནས་བདག་ལ་མཐོང་བ་པོ་དང་ཉན་པ་པོ་་་
ལ་སོགས་པར་མངོན་པར་ཞེན་པ་སྤང་བའི་ཕྱིར་རོ། །ཇི་
ལྟར་ན་མངོན་པར་ཤེས་པར་བྱ་བ་ཡིན། མངོན་པར་ཤེས་
པར་བྱ་བ་རྣམས་ནི་དུ་ཞིག །ཅིའི་ཕྱིར་མངོན་པར་ཤེས་པར་
བྱ་བར་བརྟག་ཅེ་ན་འགྲོ་བའི་བྱེ་བྲག་གིས་རབ་ཏུ་ཕྱེ་བའི་ཕྱིར་རྫུ་
འཕྲུལ་གྱི་མངོན་པར་ཤེས་པས་ནི་ཀུན་ཏུ་འགྲོ་བ་དང་། རྣ་བའི་
93



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མ་མངོན་པར་ཤེས་པར་འགྲོ་བ་སྣ་ཚོགས་ཀྱི་སྒྲ་ཡོངས་སུ་ཤེས་པར་ན་་
རྗེས་སུ་ཐོས་པ་དང་། འདོད་ཆགས་དང་བཅས་པ་ལ་སོགས་པའི་
སེམས་ཤེས་པའི་ཕྱིར་ན་སྤྱོད་པ་ལ་འཇུག་པ་དང་། འདས་པའི་
ཚེ་རབས་བརྒྱུད་ནས་འོང་བ་ཤེས་པའི་ཕྱིར་འོང་བ་དང་།
འོངས་པའི་སྐྱེ་བར་འགྱུར་བར་ཤེས་པའི་ཕྱིར་འགྲོ་བ་དང་།
ཁམས་གསུམ་ལས་ངེས་པར་འབྱུང་བའི་དུས་ཤེས་བའི་ཕྱིར་་་་་
ངེས་པར་འབྱུང་བ་ཡང་ངོ་། །མངོན་པར་ཤེས་པ་དེ་དག་གི་ཡུལ་
དུ་གྱུར་པ་ཐམས་ཅད་ཀྱང་ཐ་མ་གསུམ་གྱི་ཡུལ་ཡིན་པའི་ཕྱིར་་་་་
མངོན་པར་ཤེས་པར་བྱ་བ་དག་གོ། །བདག་ལ་ཀུན་ཏུ་འགྲོ་བ་
ལ་སོགས་པའི་མཐུ་དང་བཅས་པར་མངོན་པར་ཞེན་པ་སྤང་་
བའི་ཕྱིར་རོ། །ཇི་ལྟར་ན་གཟུགས་ཅན་ཡིན། གཟུགས་ཅན་
རྣམས་ནི་དུ་ཞིག །ཅིའི་ཕྱིར་གཟུགས་ཅན་དུ་བརྟག་ཅེ་ན།
གཟུགས་ཀྱི་ཆོས་དེའི་བདག་ཉིད་ཡིན་པ་དང་། གཞན་འབྱུང་བ་
དང་འབྱུང་བ་རྣམས་ཕན་ཚུན་རྟེན་དུ་གྱུར་པ་དང་། གཟུགས་
ལ་དགའ་བའི་ཀུན་འབྱུང་བ་དང་འདི་ནི་རྒྱུ་མིང་འབྲས་བུ་ལ་་་
བཏགས་པའོ། །ཆ་ཤས་ཀྱི་ཕྱོགས་དང་བཅས་པ་དང༌། ཡུལ་
རྣམས་ལ་ལུས་ཀྱིས་ཁྱབ་པ་དང་། ཕྱོགས་ཆེ་གེ་མོ་ཞིག་ན་འོ་ཞེས་
ཡུལ་ཉེ་བར་བསྟན་དུ་རུང་བ་དང་། ཡུལ་འགའ་ཞིག་ན་ཡོད་
པར་དམིགས་པས་སྤྱོད་ཡུལ་དུ་འགྱུར་བ་དང་།
གཉིས་ཀྱིས་སྤྱོད་ཡུལ་དུ་མཚུངས་པ་དང་། རྣམ་པར་ཤེས་པ་སེམས་ཅན་
94



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཡཡང་དབང་པོ་གཟུགས་ཅན་དང་འབྲེལ་བ་དང་། གཟུགས་མེད་
པའི་སོ་སོའི་སྐྱེ་བོ་རྣམས་ལ་གཟུགས་ཀྱི་ས་བོན་རྗེས་སུ་འབྲེལ་བ་་
དང་༑ རྟོག་པ་རྣམས་དམིགས་པ་ལ་རབ་ཏུ་རྟོག་པ་དང་། ཕུང་
པོ་ལྔ་པོ་དག་ལག་པ་ལ་སོགས་པས་ཀུན་ཏུ་རེག་པ་དང་མྱ་ངན་ལ་་
སོགས་པས་གནོད་པར་བྱ་བ་ཡིན་པ་དང་། བསྟན་པས་དོན་གོ་
བར་བྱེད་པ་དང་།རྡུལ་ཕྲ་མོ་ལས་ཆ་ཤས་ཅན་གྱི་གཟུགས་
བསགས་པ་རྣམ་པར་གཞག་པ་དང་། འདོད་པ་ན་སྤྱོད་པའི་
གཟུགས་འདོད་ཡོན་ལྔ་ལ་ཕྱི་རོལ་དུ་བལྟས་པ་དང་། གཟུགས་
ན་སྤྱོད་པའི་གཟུགས་སྙོམས་འཇུག་ལ་སྲེད་པས་ནང་དུ་བལྟས་པ་
དང་། འཁོར་བ་པའི་གཟུགས་ཀྱི་མཐའ་རྒྱུན་རིང་བ་དང༌། སློབ་
པའི་གཟུགས་འཁོར་བའི་མཐར་ཕྱིན་པས་དུས་ཡོངས་སུ་ཆད་པ་་
དང་༑ མི་སློབ་པའི་གཟུགས་ད་ལྟར་འབྱུང་བའི་སྲིད་པ་ཙམ་ལུས་
པའི་ཕྱིར་དེའི་དུས་དང༌། སངས་རྒྱས་ཀྱི་གཟུགས་སོགས་ནི་ངེས་
པར་བསྟན་པ་ཙམ་ཡིན་པའི་ཕྱིར་ཡང་གཟུགས་ཅན་དུ་
བལྟའོ༑ །མཚན་བཏགས་མ་ཕྱེ་བར་ཐམས་ཅད་ཀྱང་གནོད་པར་
བྱར་རུང་བས་གཟུགས་ཅན་དག་གོ། །ཕྱི་རོལ་དུ་བལྟས་པ་ལ་
སོགས་དྲུག་ནི་ཚོར་བ་ལ་སོགས་པ་དང་ཐུན་མོང་དུ་གྱུར་པས་སམ་་
ཡང་ན་ཅི་རིགས་སུ་ཕལ་ཆེར་གཟུགས་ཅན་ཡིན་པར་སྦྱར་རོ། །
དེ་ལྟར་བསྟན་པས་བདག་ལ་གཟུགས་ཅན་དུ་མངོན་པར་ཞེན་
པ་སྤང་བའི་ཕྱིར་རོ། །ཇི་ལྟར་ན་གཟུགས་ཅན་མ་ཡིན།
95



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གཟུགས་ཅན་མ་ཡིན་པ་རྣམས་ནི་དུ་ཞིག །ཅིའི་ཕྱིར་
གཟུགས་ཅན་མ་ཡིན་པར་བརྟག་ཅེ་ན། གཟུགས་ཅན་དེ་དག་
ལས་བཟློག་པ་ཚོར་བ་སོགས་ནི་གཟུགས་ཅན་མ་ཡིན་པ་དག་
གོ༑ །གཟུགས་ཅན་མིན་པ་དག་དང་འབྲེལ་བ་དང༌། དེ་དང་ཆོས་
འགའ་ཞིག་གིས་འདྲ་བ་ཡང་གཟུགས་ཅན་མིན་པར་བཏགས་པས་་་
ཐམས་ཅད་ཀྱང་གཟུགས་ཅན་མ་ཡིན་པ་དག་གོ། །ཡང་ན་
མཚན་བཏགས་ཕྱེས་ཏེ་ཅི་རིགས་སུ་སྦྱར་རོ། །གཟུགས་ཅན་མ་
ཡིན་པ་དག་བསྟན་པས་བདག་ལ་གཟུགས་ཅན་མ་ཡིན་པར་་་་༌
མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་ན་བསྟན་དུ་
ཡོད་པ་ཡིན། བསྟན་དུ་ཡོད་པ་རྣམས་ནི་དུ་ཞིག །ཅིའི་ཕྱིར་
བསྟན་དུ་ཡོད་པ་བརྟག་ཅེ་ན། མིག་གི་ཡུལ་དུ་གྱུར་པ་རྣམས་
ནི་བསྟན་དུ་ཡོད་པའོ། །ངེས་པར་བསྟན་པའི་བར་ལྷག་མའི་
རབ་ཏུ་དབྱེ་བ་ནི་གཟུགས་ཅན་བཞིན་ནོ། །བསྟན་དུ་ཡོད་པ་
དང་འབྲེལ་བ་ཐམས་ཅད་ཀྱང་བསྟན་དུ་ཡོད་པ་དག་གོ། །
ཡང་ན་བསྟན་དུ་ཡོད་པ་ནི་གཟུགས་གཅིག་པུའོ་ཞེས་ཅི་རིགས་་་་
སུ་སྦྱར་རོ། །དེ་བསྟན་པས་བདག་མིག་གི་ཡུལ་དུ་མངོན་པར་
ཞེན་པ་སྤང་བའི་ཕྱིར་རོ། །ཇི་ལྟར་ན་བསྟན་དུ་མེད་པ་ཡིན།
བསྟན་དུ་མེད་པ་རྣམས་ནི་དུ་ཞིག །ཅིའི་ཕྱིར་བསྟན་དུ་མེད་
པ་བརྟག་ཅེ་ན། བསྟན་དུ་ཡོད་པ་ལས་བཟློག་པ་ནི་བསྟན་དུ་
མེད་པར་བལྟའོ། །བསྟན་མེད་དང་འབྲེལ་བ་ཐམས་ཅད་ཀྱང་
96



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བསྟན་དུ་མེད་པ་དག་གོ། །ཡང་ན་མིག་གི་ཡུལ་མིན་པ་རྣམས་
སོ་ཞེས་ཅི་རིགས་སུ་སྦྱར་རོ། །དེའི་ནི་བདག་མིག་གི་ཡུལ་མ་
ཡིན་པར་མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་ན་
ཐོགས་པ་དང་བཅས་པ་ཡིན། ཐོགས་པ་དང་བཅས་པ་
རྣམས་ནི་དུ་ཞིག །ཅིའི་ཕྱིར་ཐོགས་པ་དང་བཅས་པར་
བརྟག་ཅེ་ན། བསྟན་དུ་ཡོད་པ་གང་ཡིན་པ་དེ་ཐོགས་པ་དང་
བཅས་པ་ཡང་དེ་ཡིན་ནོ། །ཡང་རྣམ་པ་གསུམ་གྱིས་ཐོགས་
པ་དང་བཅས་པར་བལྟ་སྟེ། རིགས་དང་། ཉེ་བར་བསགས་
པ་དང་། ཡོངས་སུ་སྦྱང་བ་མ་བྱས་པས་ཀྱང་ངོ་། །དེ་ལ་
རིགས་སམ་རང་བཞིན་ནི་གང་ཕན་ཚུན་དུ་འགྲོ་བའི་གེགས་་་་་
བྱེད་པ་སྒྲིབ་པར་བྱེད་པ་དང་། འོད་ལ་སོགས་པ་བསྒྲིབ་པར་
བྱ་བའོ། །དེ་ལ་ཉེ་བར་བསགས་པ་ནི་རྡུལ་ཕྲ་རབ་ལས་གོང་
བུར་གྱུར་པའོ། །རྡུལ་ཕྲ་རབ་གཅིག་ནི་ཐོགས་པ་མེད་པ་ཡིན་པའི་
ཕྱིར་རོ། །དེ་ལ་ཡོངས་སུ་སྦྱང་བ་མ་བྱས་པ་ནི་གང་ཏིང་ངེ་
འཛིན་གྱི་དབང་གིས་མ་བསྒྱུར་བའི་གཟུགས་སོ། ཏིང་ངེ་
འཛིན་གྱི་དབང་གིས་བསྒྱུར་བའི་གཟུགས་ནི་ཐོགས་པ་མེད་པའི་་་་
ཕྱིར་ཏེ་སེམས་མཉམ་པའི་ལྷ་བཞིན་ནོ། །ཡང་གནས་སམ་དམིགས་
པ་གང་ལས་འདོད་ཆགས་དང་ཁོང་ཁྲོ་རབ་ཏུ་འཁྲུགས་པའི་
གཞིའི་གནས་ཡིན་པས་ཐོགས་པ་དང་བཅས་པའོ། །ཐོགས་པ་
དང་བཅས་པའི་དོན་འདིས་ནི་ཐམས་ཅད་ཀྱང་ཐོགས་པ་དང་་་
97



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཅས་པ་དག་གོ། །ཡང་ན་དབང་པོ་སོགས་གཟུགས་ཅན་པ་
རྣམས་ནི་ཐོགས་པ་དང་བཅས་པའོ་ཞེས་ཅི་རིགས་སུ་སྦྱར་རོ། །དེ་
བསྟན་པས་བདག་ལ་ཐམས་ཅད་དུ་སོང་བ་མ་ཡིན་པར་
ཐོགས་བཅས་སུ་མངོན་པར་ཞེན་པ་སྤང་བའི་ཕྱིར་རོ། །ཇི་
ལྟར་ན་ཐོགས་པ་མེད་པ་ཡིན། ཐོགས་པ་མེད་པ་རྣམས་ནི་དུ་
ཞིག །ཅིའི་ཕྱིར་ཐོགས་པ་མེད་པར་བརྟག་ཅེ་ན། ཐོགས་པ་
ད དང་བཅས་པ་ལས་བཟློག་པ་ནི་ཐོགས་པ་མེད་པའོ། །འབྲེལ་
བའི་དབང་གིས་ཐམས་ཅད་ཀྱང་ཐོགས་པ་མེད་པ་དག་གོ། །
ཡང་ན་མིང་བཞི་སོགས་ཅི་རིགས་སུ་སྦྱར་རོ། །དེས་ནི་བདག་
ལ་ཐམས་ཅད་དུ་སོང་བར་ཐོགས་པ་མེད་པར་མངོན་པར་
ཞེན་པ་སྤང་བའི་ཕྱིར་རོ། །ཇི་ལྟར་ན་ཟག་པ་དང་བཅས་པ་
ཡིན། ཟག་པ་དང་བཅས་པ་རྣམས་ནི་དུ་ཞིག །ཅིའི་ཕྱིར་
ཟག་པ་དང་བཅས་པ་བརྟག་ཅེ་ན། དེ་ཟག་པའི་ངོ་བོ་ཉིད་དང་
ལྡན་པས་ཟག་པ་དེའི་བདག་ཉིད་དང་། དེ་དང་ལྷན་གཅིག་
འབྱུང་བའི་སེམས་དང་སེམས་བྱུང་རྣམས་དང་མིག་ལ་སོགས་པ་ནི་་
ཟག་པ་དང་བཅས་པ་དང་གནས་ཡིན་པས་ཟག་པ་དང་འབྲེལ་་་
བ་དང་། དགེ་བ་ཟག་བཅས་རྣམས་ཀྱང་སྲིད་པའི་རྒྱུ་ཡིན་པས་
ཟག་པས་བཅིངས་པ་དང་། ས་པ་གཞན་གྱི་ཟག་པའི་གནས་
ངན་ལེན་དང་ལྡན་པས་ཟག་པའི་རྗེས་སུ་འབྲེལ་བ་དང༌། ངེས་
པར་འབྱེད་པའི་ཆ་དང་མཐུན་པ་རྣམས་གཉེན་པོ་ཡིན་ཀྱང་ཟག་་་
98



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པའི་རྗེས་སུ་མཐུན་པ་དང་། དགྲ་བཅོམ་པའི་ཕུང་པོ་རྣམས་
ཟག་པའི་རྒྱུ་ལས་བྱུང་བའི་ཕྱིར་ཟག་པ་དང་བཅས་པར་་་་་་
བལྟའོ༑ །ཉེ་བར་ལེན་པའི་ཕུང་པོ་ལྔ་རྣམས་དང་། ཁམས་ཐ་
མ་གསུམ་མ་གཏོགས་པའི་བཅོ་ལྔ་དང་། སྐྱེ་མཆེད་ཐ་མ་གཉིས་
མ་གཏོགས་པའི་བཅུ་དང་། ཁམས་ཐ་མ་གསུམ་དང་། སྐྱེ་
མཆེད་ཐ་མ་གཉིས་ཀྱི་ཕྱོགས་གཅིག་འཕགས་པའི་ལམ་འཁོར་་་་
དང་བཅས་པ་དང་འདུས་མ་བྱས་པ་གཏོགས་པ་ནི་ཟག་པ་དང་་་་
བཅས་པ་རྣམས་སོ། །དེ་ལྟར་དབྱེ་བ་བསྟན་པས་བདག་ཟག་པ་
དང་བཅས་པར་མངོན་པར་ཞེན་པ་སྤང་བའི་ཕྱིར་རོ། །ཇི་
ལྟར་ན་ཟག་པ་མེད་པ་ཡིན། 
ཟག་པ་མེད་པ་རྣམས་ནི་དུ་
ཞིག །ཅིའི་ཕྱིར་ན་ཟག་པ་མེད་པར་བརྟག་ཅེ་ན། ཟག་པ་
དང་བཅས་པ་ལས་བཟློག་པ་ནི་ཟག་པ་མེད་པར་བལྟའོ། །
ཉེ་བར་ལེན་པ་མེད་པའི་སྟེ་ལམ་བདེན་གྱིས་བསྡུས་པའི་མིང་་་
བཞི་དང་ཟག་མེད་ཀྱི་ཏིང་ངེ་འཛིན་གྱིས་སྤྲུལ་པའི་གཟུགས་ཏེ་་་
ཕུང་པོ་ལྔ་རྣམས་དང་། ཡང་ན་ཚུལ་ཁྲིམས་ལ་སོགས་པའི་ཕུང་
པོ་ལྔའོ། །ཁམས་ཐ་མ་གསུམ་དང་། སྐྱེ་མཆེད་ཐ་མ་གཉིས་ཀྱི་
ཕྱོགས་སོ། །དེ་བསྟན་པས་བདག་ཟག་པ་དང་བྲལ་བར་མངོན་
པར་ཞེན་པ་སྤང་བའི་ཕྱིར་རོ། །ཇི་ལྟར་ན་འཐབ་པ་དང་
བཅས་པ་ཡིན། འཐབ་པ་དང་བཅས་པ་རྣམས་ནི་དུ་ཞིག །
ཏུ ཅིའི་ཕྱིར་འཐབ་པ་དང་བཅས་པར་བརྟག་ཅེ་ན། འདོད་
99



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཆགས་དང་། ཞེ་སྡང་དང་། གཏི་མུག་གི་ངོ་བོ་གང་ལ་བརྟེན་
ནས༑ མཚོན་ཆ་ལེན་པ་དང་། ཆད་པས་གཅོད་པ་དང་། དེའི་
དབང་གིས་ཕན་ཚུན་དུ་སྨྲ་བའི་འཐབ་རྩོད་དང་། སྐྱོན་བརྗོད་དེ་
མཚང་འབྲུ་བ་དང་། དབང་པོ་མེད་པར་རྩོད་པ་དང་། དབང་
པོ་དང་བཅས་པར་ཤགས་འགྱེད་པ་རྣམས་འབྱུང་བ་ནི་འཐབ་་་
པ་དེའི་བདག་ཉིད་དང༌། གནས་མིག་སོགས་དང་མཚུངས་པར་
ལྡན་པ་རྣམས་ནི་དེ་དང་འབྲེལ་བ་དང་། དེ་དུས་ཀྱི་དགེ་སོགས་
ཀྱང་དེས་བཅིངས་པ་དང་། ཀུན་གཞི་ལས་ས་གཞན་གྱི་ཉོན་
མོངས་ཀྱི་གནས་ངན་ལེན་དང་ལྡན་པས་དེའི་རྗེས་སུ་འབྲེལ་བ་་་་
དང་། དེ་ལ་ཕན་འདོགས་པས་དེའི་རྗེས་སུ་མཐུན་པ་དང་།
འཐབ་པ་དེའི་རྒྱུ་ལས་བྱུང་བའི་ཕྱིར་དེའི་འབྲས་བུ་དང་བཅས་་་
པ་ལ་འཐབ་པ་དང་བཅས་པར་བལྟའོ། །ཟག་པ་དང་བཅས་
པའི་ཕུང་སོགས་ཇི་སྙེད་པ་འཐབ་པ་དང་བཅས་པའང་དེ་་་་་
སྙེད་དོ། །དེའི་ནི་བདག་འཐབ་པ་དང་ལྡན་པར་མངོན་པར་
ཞེན་པ་སྤང་བའི་ཕྱིར་རོ། །ཇི་ལྟར་ན་འཐབ་པ་མེད་པ་ཡིན།
འཐབ་པ་མེད་པ་རྣམས་ནི་དུ་ཞིག །ཅིའི་ཕྱིར་འཐབ་པ་མེད་
པོར་བརྟག་ཅེ་ན། འཐབ་པ་དང་བཅས་པ་ཇི་སྐད་བསྟན་པ་
ལས་བཟློག་པ་ནི་འཐབ་པ་མེད་པའོ། །ཟག་པ་མེད་པའི་
གྲངས་ཇི་རྙེད་པ་འཐབ་པ་མེད་པའང་དེ་སྙེད་དོ། །དེ་བསྟན་
པས་བདག་འཐབ་པ་དང་བྲལ་བ་མངོན་པར་ཞེན་པ་སྤང་་་་་
100



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པ
༦བའི་ཕྱིར་རོ། །ཇི་ལྟར་ན་ཟང་ཟིང་དང་བཅས་པ་ཡིན། ཟང་
ཟིང་དང་བཅས་པ་རྣམས་ནི་དུ་ཞིག །ཅིའི་ཕྱིར་ཟང་ཟིང་
དང་བཅས་པར་བརྟག་ཅེ་ན། འདོད་ཆགས་དང་། ཞེ་སྡང་
དང་༑ གཏི་མུག་གི་ངོ་བོ་གང་ལ་བརྟེན་ནས་ཡང་སྲིད་པ་
འབྱུང་བའི་ལུས་ལ་ལྷག་པར་ཆགས་པ་ཟང་ཟིང་དེའི་བདག་་་
ཉིད་དང་། གནས་མིག་སོགས་དང་མཚུངས་པར་ལྡན་པ་རྣམས་ནི་
དེ་དང་འབྲེལ་བ་དང་། དེའི་ཚེ་ན་དགེ་སོགས་གང་བྱེད་པ་ཡང་
དེས་བཅིངས་པ་དང་། ཀུན་གཞི་ལ་ས་པ་གཞན་གྱི་གནས་ངན་
ལེན་ཡོད་པས་དེའི་རྗེས་སུ་འབྲེལ་བ་དང༌། དེ་ལ་ཕན་འདོགས་པ
པ་ཐམས་ཅད་དེའི་རྗེས་སུ་མཐུན་པ་དང་། དེའི་རྒྱུ་ལས་བྱུང་
བའི་འབྲས་བུ་དང་བཅས་པའི་ཕྱིར་ཟང་ཟིང་དང་བཅས་པར་་
བལྟའོ། །འཐབ་པ་དང་བཅས་པ་ལ་གྲངས་ཇི་སྙེད་པར་ཟང་
ཟིང་དང་བཅས་པ་ཡང་དེ་སྙེད་དོ། །དེའི་ནི་བདག་ཟང་ཟིང་
དང་ལྡན་པར་མངོན་པར་ཞེན་པ་སྤང་བའི་ཕྱིར་རོ། །ཇི་
ལྟར་ན་ཟང་ཟིང་མེད་པ་ཡིན། ཟང་ཟིང་མེད་པ་རྣམས་ནི་དུ་
ཞིག །ཅིའི་ཕྱིར་ཟང་ཟིང་མེད་པར་བརྟག་ཅེ་ན། ཟང་ཟིང་
དང་བཅས་པ་ཇི་སྐད་བསྟན་པ་དག་ལས་བཟློག་པ་ནི་ཟང་་་་་་
ཟིང་མེད་པའོ། །འཐབ་པ་མེད་པ་ལ་གྲངས་ཇི་སྙེད་པར་ཟང་
ཟིང་མེད་པ་ཡང་དེ་སྙེད་དོ། །དེའི་ནི་བདག་ཟང་ཟིང་དང་
བྲལ་བར་མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་ན་
101



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལཞེན་པ་བརྟེན་པ་ཡིན། ཞེན་པ་བརྟེན་པ་རྣམས་ནི་དུ་ཞིག །
ཅིའི་ཕྱིར་ཞེན་པ་བརྟེན་པར་བརྟག་ཅེ་ན། འདོད་ཆགས་
དང་། ཞེ་སྡང་དང་། གཏི་མུག་གི་ངོ་བོ་གང་ལ་བརྟེན་ནས།
འདོད་པའི་ཡོན་ཏན་ལྔ་རྣམས་ལ་ལྷག་པར་ཆགས་པ་ནི་ཞེན་
རྟེན་དེའི་བདག་ཉིད་དང་། གནས་དང་མཚུངས་ལྡན་རྣམས་ནི་
དེ་དང་འབྲེལ་བ་དང་། དགེ་བ་བྱེད་ཀྱང་དེས་བཅིངས་པ་
དང་། ས་པ་གཞན་ཀྱི་གནས་ངན་ལེན་པ་དེའི་རྗེས་སུ་འབྲེལ་བ་
དང་༑ དེ་ལ་ཕན་པ་རྣམས་དེའི་རྗེས་སུ་མཐུན་པ་དང༌། དེའི་
རྒྱུ་ལས་བྱུང་བའི་འབྲས་བུ་དང་བཅས་པའི་ཕྱིར་ཞེན་པ་བརྟེན་
པར་བལྟའོ། །ཟང་ཟིང་དང་བཅས་པ་ལ་གྲངས་ཇི་སྙེད་པར་
ཞེན་པ་བརྟེན་པའང་དེ་སྙེད་དོ། །དེ་ལྟ་ན་བདག་ཞེན་པ་དང་
ལྡན་པར་མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་ན་
མངོན་པར་འབྱུང་བ་བརྟེན་པ་ཡིན། མངོན་པར་འབྱུང་བ་
བརྟེན་པ་རྣམས་ནི་དུ་ཞིག །ཅིའི་ཕྱིར་མངོན་པར་འབྱུང་བ་
བརྟེན་པར་བརྟག་ཅེ་ན། ཞེན་པ་བརྟེན་པ་ལས་བཟློག་པ་ནི་
མངོན་པར་འབྱུང་བ་ལ་བརྟེན་པའོ། །ཟང་ཟིང་མེད་པའི་
གྲངས་ཇི་སྙེད་པར་མངོན་པར་འབྱུང་བ་བརྟེན་པའང་དེ་་་་་་
རྙེད་དོ། །འདིའི་ནི་བདག་ཞེན་པ་དང་བྲལ་བར་མངོན་པར་
ཞེན་པ་སྤང་བའི་ཕྱིར་རོ། །ཇི་ལྟར་ན་འདུས་བྱས་ཡིན།
འདུས་བྱས་རྣམས་ནི་དུ་ཞིག།ཅིའི་ཕྱིར་འདུས་བྱས་སུ་
102



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བརྟག་ཅེ་ན། དངོས་པོ་གང་ལ་རྒྱུ་ལས་སྐྱེ་བ་དང༌། སྐད་ཅིག་
གཉིས་པར་འཇིག་པ་དང༌། རྒྱུན་གནས་པ་དང་། རྒྱུན་དེ་ཉིད་
གཞན་དུ་འགྱུར་བ་ཡང་། སྣང་བ་དེ་འདུས་བྱས་སུ་བལྟའོ། །
།
ཆོས་ཀྱི་ཁམས་དང་། སྐྱེ་མཆེད་ཀྱི་ཕྱོགས་གཅིག་འདུས་མ་བྱས་
རྣམས་མ་གཏོགས་པ་ཐམས་ཅད་ཀྱང་འདུས་བྱས་དག་གོ། །
དེ་ལྟར་ན་བདག་མི་རྟག་པར་མངོན་པར་ཞེན་པ་སྤང་བའི་་་
ཕྱིར་རོ། །ཇི་ལྟར་ན་འདུས་མ་བྱས་ཡིན། འདུས་མ་བྱས་
རྣམས་ནི་དུ་ཞིག །ཅིའི་ཕྱིར་འདུས་མ་བྱས་སུ་བརྟག་ཅེ་ན།
འདུས་བྱས་ཀྱི་མཚན་ཉིད་དག་ལས་བཟློག་པ་ནི་འདུས་མ་་་
བྱས་སོ། །ཆོས་ཀྱི་ཁམས་དང་། སྐྱེ་མཆེད་ཀྱི་ཕྱོགས་གཅིག་
འདུས་མ་བྱས་པ་དག་གོ། །བདག་རྟག་པར་མངོན་པར་ཞེན་པ་
སྤང་བའི་ཕྱིར་རོ། །ཉེ་བར་ལེན་པའི་ཕུང་པོ་མ་ཡིན་པ་ཟག་
མེད་ཀྱི་ཕུང་པོ་རྣམས་འདུས་བྱས་ཞེས་བྱའམ། འདུས་མ་བྱས་
ཞེས་བྱ་ཞེ་ན། འདུས་བྱས་ཀྱང་མ་ཡིན་འདུས་མ་བྱས་ཀྱང་མ་
ཡིན་ཞེས་བྱའོ། །དེ་ཅིའི་ཕྱིར་ཞེ་ན། ཟག་བཅས་ལས་དང་ཉོན་
མོངས་པས་མངོན་པར་འདུས་མ་བྱས་པ་ཉིད་ཀྱི་ཕྱིར་འདུས་
བྱས་མ་ཡིན་ནོ། །འདོད་པ་བཞིན་དུ་ལམ་གྱིས་བསྒྱུར་བར་བྱེད་
པས་ཐར་པ་ལ་མངོན་དུ་ཕྱོགས་པ་དང་། སྲིད་པ་ལ་རྒྱབ་ཀྱིས་
ལྟ་བའི་དངོས་པོ་ཉིད་ཀྱི་ཕྱིར་དེ་རྟག་པ་ལ་མི་ནུས་པས་འདུས་་
མ་བྱས་ཀྱང་མ་ཡིན་ནོ། །བཅོམ་ལྡན་འདས་ཀྱིས་འདུས་བྱས་
103



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་འདུས་མ་བྱས་ཞེས་བྱ་བ་འདི་ནི་གཉིས་སོ་ཞེས་གང་་་༌་
གཉིས་སུ་ངེས་པར་གསུངས་པ་དེ་ནི་ཇི་ལྟ་བུ་ཞེ་ན། དོན་གང་
གིས་འདུས་བྱས་སུ་གྱུར་པའི་དོན་དེས་འདུས་མ་བྱས་མ་་་་་
ཡིན་ནོ། །དོན་གང་གིས་འདུས་མ་བྱས་སུ་གྱུར་པའི་དོན་དེ་
ཉིད་ཀྱིས་འདུས་བྱས་མ་ཡིན་ཏེ། ཚུལ་འདི་ནི་འདི་ལྟར་བལྟ་
བར་བྱ་སྟེ་འདོད་པ་བཞིན་དུ་བྱེད་པས་མངོན་དུ་ཕྱོགས་པ་དང་་་་
རྒྱབ་ཀྱིས་བལྟ་བའི་ཕྱིར་འདུས་བྱས་ཉིད་དུ་བརྗོད་པར་བྱའོ། །ལས་
དང་ཉོན་མོངས་པས་མངོན་པར་འདུས་མ་བྱས་པའི་ཕྱིར་འདུས་མ་་
བྱས་པ་ཉིད་ཅེས་བྱའོ།། །།
བམ་པོ་གཉིས་པ། ཇི་ལྟར་ན་འཇིག་རྟེན་པ་ཡིན། འཇིག་
རྟེན་པ་རྣམས་ནི་དུ་ཞིག །ཅིའི་ཕྱིར་འཇིག་རྟེན་པར་བརྟག་
ཅེ་ན། ཁམས་གསུམ་པར་གཏོགས་པ་དང་འཇིག་རྟེན་ལས་
འདས་པའི་རྗེས་ལ་ཐོབ་པ་དེ་ལྟར་ཁམས་གསུམ་པའི་རྣམ་པ་
སྣང་བ་ཡང་འཇིག་རྟེན་པའོ། །ཡང་དག་པའི་ལམ་གྱིས་བསྡུས་
པ་དང་རྗེས་ལ་ཐོབ་པ་འཇིག་རྟེན་ལས་འདས་པར་སྣང་བ་
གཏོགས་པ་ཕུང་པོ་རྣམས་ཀྱི་ཕྱོགས་གཅིག་དང་། ཁམས་དང་
པོ་བཅོ་ལྔ་དང་། སྐྱེ་མཆེད་དང་པོ་བཅུ་རིལ་པོ་དང་། ཁམས་
ཐ་མ་གསུམ་དང་། སྐྱེ་མཆེད་ཐ་མ་གཉིས་ཀྱི་ཕྱོགས་སོ། །དེའི་
ནི་བདག་ལ་འཇིག་རྟེན་དུ་མངོན་པར་ཞེན་པ་སྤང་བའི་་་༌༌
ཕྱིར་རོ། །ཇི་ལྟར་ན་འཇིག་རྟེན་ལས་འདས་པ་ཡིན། འཇིག་བ་མ་་་་་་་་་མ་
104



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པརྟེན་ལས་འདས་པ་རྣམས་ནི་དུ་ཞིག །ཅིའི་ཕྱིར་འཇིག་རྟེན་
ལས་འདས་པར་བརྟག་ཅེ་ན། ཁམས་གསུམ་པའི་གཉེན་པོ་
རྣམ་པར་མི་རྟོག་པ་ནི་འཇིག་རྟེན་ལས་འདས་པ་སྟེ། ཉན་
ཐོས་དང་རང་སངས་རྒྱས་རྣམས་ནི་རྟག་པ་ལ་སོགས་པའི་ཕྱིན་ཅི་་
ལོག་དང་བྱང་ཆུབ་སེམས་དཔའ་རྣམས་ནི་གཟུགས་ལ་སོགས་པ་་་
སྤྲོས་པའི་རྣམ་པར་མི་རྟོག་པའི་ཕྱིར་རོ། །ཡང་རྣམ་གྲངས་
སུ་ན། འཇིག་རྟེན་ལས་འདས་པའི་རྗེས་ལ་ཐོབ་པ་ཡང་ཡིན་
ཏེ། འཇིག་རྟེན་ལས་འདས་པའི་ཡེ་ཤེས་དེ་ལ་བརྟེན་པའི་ཕྱིར་
རོ༑ །ཕུང་པོ་རྣམས་དང་། ཁམས་གསུམ་དང༌། སྐྱེ་མཆེད་
གཉིས་ཀྱི་ཕྱོགས་གཅིག་ཟག་པ་མེད་པ་དག་གོ། །དེས་ནི་བདག་
ཁམས་གསུམ་དང་མ་འདྲེས་པ་འབའ་ཞིག་ཏུ་མངོན་པར་ཞེན་
པ་སྤང་བའི་ཕྱིར་རོ། །ཇི་ལྟར་ན་བྱུང་བ་ཡིན། བྱུང་བ་རྣམས་
ནི་དུ་ཞིག །ཅིའི་ཕྱིར་བྱུང་བར་བརྟག་ཅེ་ན། འདས་པ་དང་
ད་ལྟར་བྱུང་བ་ནི་རྒྱུ་ལས་བྱུང་བའོ། །མ་འོངས་པ་དང་འདུས་མ་
བྱས་མ་གཏོགས་པ་ཕུང་སོགས་ཐམས་ཅད་ཀྱི་ཕྱོགས་གཅིག་གོ། །
དེས་ནི་བདག་ཐེར་ཟུག་མ་ཡིན་པར་མངོན་པར་ཞེན་པ་སྤང་
བའི་ཕྱིར་རོ། །ཡང་བྱུང་བ་ནི་རྣམ་པ་ཉི་ཤུ་རྩ་བཞི་སྟེ། དང་
པོ་ཉིང་མཚམས་སྦྱོར་བའི་དུས་སུ་བྱུང་བ་དང་། དེ་ཕྱིན་ཆད་
རྒྱུན་གྱིས་བྱུང་བ་དང་། ཉལ་བ་དང་ཟས་དང་ཚངས་པར་སྤྱོད་
པ་དང་སྙོམས་པར་འཇུག་པ་སྟེ་རྒྱས་པ་བཞི་ལས་བྱུང་བ་དང༌།རྒྱུ
105



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དབང་པོ་རྟེན་དུ་བྱུང་བ་དང་། བདེ་བ་ལ་སོགས་པའི་ཚོར་བས་
དབང་པོ་འགྱུར་བར་བྱུང་བ་དང་། རྒས་པའི་ཚེ་ཡོངས་སུ་སྨིན་
པར་བྱུང་བ་དང་། བདེ་འགྲོ་ནས་འཕོས་ཏེ་ཉམས་པར་བྱུང་བ་
དང་༑ ངན་འགྲོ་ནས་འཕོས་ཏེ་ཁྱད་པར་དུ་བྱུང་བ་དང་།
འདོད་གཟུགས་ཀྱི་ལྷ་འོད་གསལ་བར་བྱུང་བ་དང་། དེ་ལས་
བཟློག་པ་འོད་གསལ་བ་མ་ཡིན་པར་བྱུང་བ་དང་། འགྲོ་བའི་
གནས་རྣམས་སུ་ཀུན་ཏུ་འགྲོ་བས་བྱུང་བ་དང་། དགྲ་བཅོམ་པ་
ཐ་མའི་ཕུང་པོ་མ་གཏོགས་པ་ས་བོན་དང་བཅས་པར་བྱུང་བ་་་
དང་༑ དེ་ལས་བཟློག་པ་ས་བོན་མ་ཡིན་པར་བྱུང་བ་དང་། ཤེས་
བྱའི་དངོས་པོ་དང་མཐུན་པ་གཟུགས་བརྙན་དང་རྣམ་པར་ཐར་་
པ་ལས་བྱུང་བ་དབང་འབྱོར་བ་དང་ངེས་པར་བསྟན་པའི་་་་་་
ཕྱིར་བྱུང་བ་དེ་བཞིན་གཤེགས་པའི་གཟུགས་དང༌། ཚེ་རབས་ཀྱི་
རྒྱུན་གཅིག་ནས་གཅིག་ཏུ་བྱུང་བ་དང་། འདུ་བྱེད་རྣམས་སྐད་
ཅིག་སྔ་མ་ཞིག་ནས་བྱུང་བ་དང༌། ཕྲད་པ་དང་། བྲལ་བས་
བྱུང་བ་འདོད་ཆགས་དང་བཅས་པ་དང་། དེ་དང་བྲལ་བའི་
གནས་སྐབས་དང་། མེར་མེར་པོ་སོགས་གནས་སྐབས་གཞན་དུ་
བྱུང་བ་དང་། སེམས་ཅན་གྱི་འཇིག་རྟེན་འཆི་འཕོ་བ་དང་སྐྱེ་
བས་བྱུང་བ་དང་། སྣོད་ཀྱི་འཇིག་རྟེན་འཇིག་པ་དང་འཆགས་
པས་བྱུང་བ་དང་། སྔོན་གྱི་དུས་ན་བྱུང་བའི་སྲིད་པ་དང༌།
འཆི་བའི་དུས་ན་བྱུང་བའི་སྲིད་པ་དང་།བར་དུ་བྱུང་བའི་
106



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
སྲིད་པ་དང་། དེའི་འོག་ཏུ་ཉིང་མཚམས་སྦྱོར་བའི་དུས་ན་བྱུང་
བའི་སྲིད་པའོ། །ཇི་ལྟར་ན་མ་བྱུང་བ་ཡིན། མ་བྱུང་བ་རྣམས་
ནི་དུ་ཞིག །ཅིའི་ཕྱིར་མ་བྱུང་བར་བརྟག་ཅེ་ན། མ་འོངས་པ་
དང་འདུས་མ་བྱས་ནི་མ་བྱུང་བའོ། །ཐམས་ཅད་ཀྱི་ཕྱོགས་
གཅིག་འདས་པ་དང་ད་ལྟར་བྱུང་བ་མ་གཏོགས་པ་དག་གོ། །དེས་
ནི་བདག་ཐེར་ཟུག་ཏུ་མངོན་པར་ཞེན་པ་སྤང་བའི་ཕྱིར་རོ། །
ཡང་བྱུང་བ་ཉི་ཤུ་རྩ་བཞི་ལས་བཟློག་པ་ནི་མ་བྱུང་བའོ། །ཇི་
ལྟར་ན་འཛིན་པ་ཡིན། འཛིན་པ་རྣམས་ནི་དུ་ཞིག །ཅིའི་
ཕྱིར་འཛིན་པར་བརྟག་ཅེ་ན། དབང་པོ་གཟུགས་ཅན་ལྔ་
དང་། སེམས་དང་སེམས་ལས་བྱུང་བའི་ཆོས་རྣམས་ནི་
འཛིན་པར་བལྟ་སྟེ། ཚོར་བ་འདུ་ཤེས་རྣམ་ཤེས་ཏེ་ཕུང་པོ་
གསུམ་དང་། གཟུགས་ཕུང་གི་ཕྱོགས་གཅིག་དབང་པོ་ལྔ་དང་།
འདུ་བྱེད་ཀྱི་ཕུང་པོའི་ཕྱོགས་གཅིག་མཚུངས་ལྡན་རྣམས་དང་།
དབང་པོ་དང་རྣམ་ཤེས་ཀྱི་ཁམས་བཅུ་གཉིས་དང་། ནང་གི་སྐྱེ་
མཆེད་དྲུག་དང་། ཆོས་ཀྱི་ཁམས་དང༌། སྐྱེ་མཆེད་ཀྱི་ཕྱོགས་
གཅིག་མཚུངས་ལྡན་དག་གོ། །དེས་ནི་བདག་ཟ་བ་པོར་མངོན་
པར་ཞེན་པ་སྤང་བའི་ཕྱིར་རོ། །ཡང་མིག་རྣ་བ་ཡིད་གསུམ་མ་
ཕྲད་པ་དང་གཞན་རྣམས་ཕྲད་ནས་འཛིན་པ་དང་། ད་ལྟར་
གྱི་རང་གི་མཚན་ཉིད་སོ་སོར་འཛིན་པ་སྒོ་ལྔའི་ཤེས་པ་དང་།
རང་དང་སྤྱིའི་མཚན་ཉིད་དུས་ཐམས་ཅད་པའི་ཡུལ་ཐམས་
107



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཅད་འཛིན་པ་དབང་པོ་དྲུག་ལས་བྱུང་བ་དང་ཡིད་ཤེས་ཡང་་་་་་
འཛིན་པར་བལྟའོ། །རྐྱེན་གསུམ་ཚོགས་ན་འབྲས་བུ་རྣམ་པར་
ཤེས་པ་འབྱུང་བའི་ཕྱིར་རྐྱེན་སོ་སོ་ལ་བརྟེན་ནས་བཏགས་པ
ཅན་ཡང་འཛིན་པར་སྨྲའོ་ཞེས་བལྟ་བར་བྱའོ། །ཇི་ལྟར་ན་
གཟུང་བ་ཡིན། གཟུང་བ་རྣམས་ནི་དུ་ཞིག །ཅིའི་ཕྱིར་གཟུང་
བར་བརྟག་ཅེ་ན། མིག་ལ་སོགས་པ་ཡང་ཡིད་ཀྱི་རྣམ་པར་ཤེས་
པས་འཛིན་པའི་ཕྱིར་འཛིན་པར་བསྟན་པ་གང་ཡིན་པ་གཟུང་
བ་ཡང་དེ་ཡིན་ནོ། །གཟུང་བ་ཡིན་ལ་འཛིན་པ་མ་ཡིན་པ་པ
ཡང་ཡོད་དེ། འཛིན་པའི་སྤྱོད་ཡུལ་ཉིད་ཀྱི་དོན་ཏོ། །ཉིད་ཀྱི་
ངེས་པར་གཟུང་བ་ནི་སེམས་ལས་བྱུང་བ་བསལ་བའི་ཕྱིར་རོ།
འཛིན་པའི་ཡུལ་ཐམས་ཅད་དོ། །དེས་ནི་བདག་ལ་ཡུལ་དུ་
མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་ན་ཕྱི་རོལ་དུ་
བལྟས་པ་ཡིན། ཕྱི་རོལ་ཏུ་བལྟས་པ་རྣམས་ནི་དུ་ཞིག །ཅིའི་
ཕྱིར་ཕྱི་རོལ་དུ་བལྟས་པར་བརྟག་ཅེ་ན། སངས་རྒྱས་ཀྱི་
བསྟན་པ་ལ་ཐོས་པ་ལས་བྱུང་བ་དང་། བསམ་པ་ལས་བྱུང་
བ་དང་། ཐོས་པ་དང་བསམ་པ་དེའི་རྗེས་སུ་མཐུན་པའི་ཆོས་
ཚུལ་བཞིན་དུ་བསྒྲུབས་པས་ཡོངས་སུ་བསྡུས་པའི་སེམས་དང་
སེམས་ལས་བྱུང་བའི་ཆོས་རྣམས་མྱ་ངན་ལས་འདས་པའི་རྒྱུ
མཐུན་པ་ཡིན་པས་དེ་མ་གཏོགས་པར་འདོད་པ་དང་རབ་ཏུ་་་
ལྡན་པ་ནི་ཕྱི་རོལ་ཏུ་བལྟས་པའོ། །སྣ་དང་ལྕེའི་རྣམ་པར་ཤེས་
108



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པཔའི་ཁམས་དང་དྲི་དང་རོའི་ཁམས་གཉིས་ཏེ་བཞི་དང༌། དྲི་དང་
རོའི་སྐྱེ་མཆེད་གཉིས་དང་། དེ་ལས་གཞན་པ་འདོད་པའི་
ཁམས་ཀྱིས་བསྡུས་པའི་ཕུང་པོ་ལ་སོགས་པ་དག་གི་ཕྱོགས་གཅིག་
གོ༑ །དེས་ནི་བདག་འདོད་ཆགས་དང་བྲལ་བ་མ་ཡིན་པར་
མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་ན་ནང་དུ་
བལྟས་པ་ཡིན། ནང་དུ་བལྟས་པ་རྣམས་ནི་དུ་ཞིག །ཅིའི་
ཕྱིར་ནང་དུ་བལྟས་པར་བརྟག་ཅེ་ན། ཕྱི་རོལ་ཏུ་བལྟས་པ་
ལས་བཟློག་པ་དེར་མ་གཏོགས་པ་རྣམས་ནི་ནང་དུ་བལྟས་་་་་་་
པའོ༑ །དྲི་དང་རོ་དང་སྣ་དང་ལྕེའི་ཤེས་པའི་ཁམས་བཞི་དང་།
དྲི་དང་རོའི་སྐྱེ་མཆེད་གཉིས་མ་གཏོགས་པ་དེ་ལས་གཞན་པ་་
དག་གི་ཕྱོགས་གཅིག་ཐར་པ་ལ་ཕྱོགས་པ་དང་ཁམས་གོང་མས་་་
མ
བསྡུས་པ་དག་གོ། །དེས་ནི་བདག་འདོད་ཆགས་དང་བྲལ་བར་
མངོན་པར་ཞེན་པ་སྤང་པའི་ཕྱིར་རོ། །ཇི་ལྟར་ན་ཉོན་
མོངས་པ་ཅན་ཡིན། ཉོན་མོངས་པ་ཅན་རྣམས་ནི་དུ་ཞིག །
ཅིའི་ཕྱིར་ཉོན་མོངས་པ་ཅན་དུ་བརྟག་ཅེ་ན། མི་དགེ་བ་
དང་༑ བསྒྲིབ་ལ་ལུང་དུ་མ་བསྟན་པ་ནི་ཉོན་མོངས་པ་ཅན་
ནོ༑ །བསྒྲིབ་ལ་ལུང་དུ་མ་བསྟན་པ་ནི་ཁམས་གསུམ་གྱི་སེམས་
ཀུན་ཏུ་འགྲོ་བའི་ཡིད་དེ་ཉོན་མོངས་པ་ཅན་གྱི་ཡིད་དང་དེ་དང་
མཚུངས་པར་ལྡན་པའི་ཉོན་མོངས་པ་བཞི་དང་། ཡིད་ཀྱི་
རྣམ་པར་ཤེས་པ་དང་མཚུངས་པར་ལྡན་པའི་ལྷན་ཅིག་སྐྱེས་
109



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པའི་འཇིག་ཚོགས་ལ་ལྟ་བ་དང༌། མཐར་འཛིན་པར་ལྟ་བ་
དང་། གཟུགས་དང་། གཟུགས་མེད་པ་ན་རང་སས་བསྡུས་པའི་
སེམས་དང་མཚུངས་པར་ལྡན་པའོ། །ཕུང་པོ་ལྔ་པོ་རྣམས་
དང་༑ སེམས་ཁམས་བདུན་གཟུགས་སྒྲ་ཆོས་ཀྱི་ཁམས་བཅུ་དང་
གཟུགས་དང་སྒྲ་དང་ཡིད་དང་ཆོས་ཀྱི་སྐྱེ་མཆེད་བཞིའི་ཉོན་
མོངས་པ་ཅན་མིན་པ་རྣམས་བོར་བའི་ཕྱོགས་གཅིག་གོ། །དེས་ན་
བདག་ཉོན་མོངས་པ་དང་ལྡན་པར་མངོན་པར་ཞེན་པ་སྤང་
བའི་ཕྱིར་རོ། །ཇི་ལྟར་ན་ཉོན་མོངས་པ་ཅན་མ་ཡིན། ཉོན་རོ
མོངས་པ་ཅན་མ་ཡིན་པ་རྣམས་ནི་དུ་ཞིག །ཅིའི་ཕྱིར་ཉོན་
མོངས་པ་ཅན་མ་ཡིན་པར་བརྟག་ཅེ་ན། དགེ་བ་དང་མ་
བསྒྲིབས་ལ་ལུང་དུ་མ་བསྟན་པ་ནི་སྔ་མ་ལས་བཟློག་པས་ཉོན་་་
མོངས་པ་ཅན་མ་ཡིན་པའོ། །དབང་པོ་ལྔ་དྲི་རོ་རེག་བྱའི་ཁམས་
ཏེ་བརྒྱད་དང་། སྐྱེ་མཆེད་བརྒྱད་དང་། ཕུང་པོ་དང་། ཁམས་
དང་༑ སྐྱེ་མཆེད་ལྷག་མ་རྣམས་ཀྱི་ཕྱོགས་གཅིག་ཉོན་མོངས་པ་
ཅན་རྣམས་དོར་བའི་ལྷག་མ་དག་གོ། །དེས་ནི་བདག་ཉོན་མོངས་
པ་དང་བྲལ་བར་མངོན་པར་ཞེན་པ་སྤང་བའི་ཕྱིར་རོ། །ཇི་
ལྟར་ན་འདས་པ་ཡིན། འདས་པ་རྣམས་ནི་དུ་ཞིག །ཅིའི་
ཕྱིར་འདས་པར་བརྟག་ཅེ་ན། བྱུང་བ་ལ་འགགས་པའི་
མཚན་ཉིད་དང་། རྒྱུ་དང་འབྲས་བུ་གཉིས་ཀས་བྱ་བ་བྱས་ཟིན་
པས་སྤྱད་ཟིན་པ་དང་། ཀུན་ནས་ཉོན་མོངས་པར་བྱེད་པ་
110



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དང་། རྣམ་པར་བྱང་བར་བྱེད་པ་ལས་ཡང་དག་པར་ཤིན་ཏུ་
འདས་པ་སྟེ་མཐུ་མེད་པ་དང༌། བག་ཆགས་བཞག་པས་རྒྱུ་ཡོངས་
སུ་བཟུང་ནས་རང་ཉིད་ཞིག་པ་དང་། འབྲས་བུ་འབྱུང་བའི་
བག་ཆགས་དང་རྒྱུ་རང་གི་མཚན་ཉིད་རིམ་པ་ལྟར་ཡོད་པ་་་་་་
དང་༑ མེད་པ་དང་། དྲན་པའི་ཀུན་ཏུ་རྟོག་པའི་མཚན་མ་སྟེ་
དམིགས་པ་ཙམ་ཏུ་ཡོད་པ་དང་། ལྟོས་པས་ཀུན་ནས་ཉོན་
མོངས་པའི་མཚན་མ་སྟེ་དེ་སྐྱེ་བའི་དམིགས་ཡུལ་ཙམ་དུ་ཡོད་པ་་་
དང་༑ བཏང་སྙོམས་ཀྱིས་མ་ཆགས་པ་ལ་སོགས་པའི་རྣམ་པར་
།
བྱང་བའི་མཚན་མ་ཡིན་པས་འདི་གསུམ་གྱི་དམིགས་པ་ཙམ་དུ་་
ཡོད་པས་ཀྱང་འདས་པར་བལྟའོ། །ད་ལྟ་བ་དང་མ་འོངས་པ་
དང་འདུས་མ་བྱས་རྣམས་མ་གཏོགས་པ་ཐམས་ཅད་ཀྱི་ཕྱོགས་་་༌་
གཅིག་གོ། །དེས་ནི་བདག་འདས་པའི་སར་འཇུག་པར་བྱེད་
པར་མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་ན་མ་
འོངས་པ་ཡིན། མ་འོངས་པ་རྣམས་ནི་དུ་ཞིག །ཅིའི་ཕྱིར་མ་
འོངས་པར་བརྟག་ཅེ་ན། འདུས་མ་བྱས་ལྟ་བུ་མ་ཡིན་པས་རྒྱུ་
ཡོད་ཀྱང་མ་བྱུང་བ་དང་། རང་གི་མཚན་ཉིད་མ་ཐོབ་པ་
དང་། རྒྱུ་དང་འབྲས་བུའི་བྱ་བ་མ་བྱས་པས་ན་མ་སྤྱད་པ་དང་།
ཀུན་ནས་ཉོན་མོངས་པ་དང་རྣམ་པར་བྱང་བ་གཉིས་ཀའི་
དངོས་པོ་ཉེ་བར་མི་གནས་པ་དང་། རྒྱུ་ས་བོན་གྱི་མཚན་ཉིད་
དང་དངོས་པོ་རང་གི་མཚན་ཉིད་རིམ་པ་ལྟར་ཡོད་པ་དང་།
111



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མེད་པ་དང༌། མ་འོངས་པའི་ཡུལ་ལ་མངོན་པར་དགའ་བའི་
སྲེད་པས་ཀུན་ནས་ཉོན་མོངས་པའི་མཚན་མ་དང༌། དེ་ལ་
མངོན་པར་དགའ་བའི་སྲེད་པ་མེད་པས་རྣམ་པར་བྱང་བའི་་
མཚན་མ་སྟེ་དམིགས་པ་ཙམ་ཡིན་པས་ཀྱང་མ་འོངས་པར་་་་་
བལྟའོ༑ །འདས་པ་དང་ད་ལྟ་བ་དང་འདུས་མ་བྱས་མ་གཏོགས་པ་
ཕུང་པོ་སོགས་ཐམས་ཅད་ཀྱི་ཕྱོགས་གཅིག་གོ། །བདག་ད་ལྟ་
བའི་སར་འཇུག་པར་བྱེད་པར་མངོན་པར་ཞེན་པ་སྤང་བའི་་་
ཕྱིར་རོ། །ཇི་ལྟར་ན་ད་ལྟར་བྱུང་བ་ཡིན། ད་ལྟར་བྱུང་བ་བ
རྣམས་ནི་དུ་ཞིག །ཅིའི་ཕྱིར་ད་ལྟར་བྱུང་བར་བརྟག་ཅེ་ན།།
དངོས་པོ་བྱུང་ལ་མ་འགགས་པའི་མཚན་ཉིད་དང༌། རྒྱུ་དང་
འབྲས་བུ་རིམ་པ་ལྟར་སྤྱད་ཟིན་པ་དང་།སྤྱད་མ་ཟིན་པ་
དང་། ཆགས་སོགས་ཀུན་ནས་ཉོན་མོངས་པ་དང་། དད་པ་ལ་
སོགས་པ་རྣམ་པར་བྱང་བ་ཉེ་བར་གནས་པ་དང་། འདས་པ་
དང་མ་འོངས་པར་རབ་ཏུ་རྣམ་པར་གཞག་པའི་རྒྱུ་ཡིན་པ་་་
དང་། མིག་ལ་སོགས་པའི་བྱེད་པ་ཉེ་བར་གནས་པས་ཀྱང་ད་
ལྟར་བྱུང་བར་བལྟའོ། །འདས་མ་འོངས་དང་འདུས་མ་བྱས་མ་
གཏོགས་པ་ཕུང་སོགས་ཐམས་ཅད་ཀྱི་ཕྱོགས་གཅིག་གོ། །
བདག་འདས་པའི་སར་འཇུག་པར་བྱེད་པར་མངོན་པར་ཞེན་་
པ་སྤང་བའི་ཕྱིར་རོ། །བཅོམ་ལྡན་འདས་ཀྱིས་ཅིའི་ཕྱིར་འདས་
སོགས་གསུམ་ཉིད་གཏམ་གྱི་གཞི་རྣམ་པར་བཞག་ཅེ་ན་འདས་པ་་་
112



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པདང་༑ མ་འོངས་པ་དང༌། ད་ལྟར་བྱུང་བ་ནི་གཏམ་གྱི་གཞི་
ཡིན་ནོ། །མྱ་ངན་ལས་འདས་པ་འདུས་མ་བྱས་པའི་དབྱིངས་ནི་
དེ་ལྟ་མ་ཡིན་ཏེ། རྣམ་པར་མི་རྟོག་པའི་ཡེ་ཤེས་ཀྱིས་སོ་སོ་རང་
ཏེ
གིས་རིག་པར་བྱ་བ་དང་། སྒྲས་བརྗོད་དུ་མེད་པ་ཉིད་དང༌།
བྱུང་བ་འདས་པ་དང་། འབྱུང་བ་མ་འོངས་པ་དང་། བར་ན་
གནས་པ་ད་ལྟར་གྱི་ཐ་སྙད་ཀྱི་གནས་མ་ཡིན་པའི་ཕྱིར་རོ། །
ཇི་ལྟར་ན་དགེ་བ་ཡིན། དགེ་བ་རྣམས་ནི་དུ་ཞིག །ཅིའི་ཕྱིར་
དགེ་བར་བརྟག་ཅེ་ན། ངོ་བོ་ཉིད་དང༌། འབྲེལ་བ་དང་།
རྗེས་སུ་འབྲེལ་བ་དང༌། སློང་བ་དང་། དོན་དམ་པ་དང་། སྐྱེ་
བས་འཐོབ་པ་དང༌། སྦྱོར་བ་དང་། མདུན་དུ་བྱ་བ་དང་།
ཕན་འདོགས་པ་དང་། ཡོངས་སུ་འཛིན་པ་དང༌། གཉེན་པོ་
དང་༑ ཉེ་བར་ཞི་བ་དང༌། རྒྱུ་མཐུན་པས་ཀྱང་དགེ་བར་
བལྟའོ༑ །ཕུང་པོ་ལྔ་པོ་རྣམས་དང་། རྣམ་པར་ཤེས་པའི་ཁམས་
རྣམས་དང་གཟུགས་སྒྲ་ཆོས་ཀྱི་ཁམས་ཏེ་ཁམས་བཅུ་དང་།
གཟུགས་སྒྲ་ཡིད་ཆོས་ཀྱི་སྐྱེ་མཆེད་བཞིའི་ཕྱོགས་སོ། །དེས་ནི་
བདག་ཆོས་དང་ལྡན་པར་མངོན་པར་ཞེན་པར་སྤང་བའི་་་་༌
ཕྱིར་རོ། །ངོ་བོ་ཉིད་ཀྱི་དགེ་བ་གང་ཞེ་ན། དད་པ་ལ་སོགས་
པ་སེམས་ལས་བྱུང་བའི་ཆོས་དགེ་བ་བཅུ་གཅིག་གོ། །འབྲེལ་
བས་དགེ་བ་གང་ཞེ་ན། དད་པ་ལ་སོགས་པ་དེ་དང་མཚུངས་ན
པར་ལྡན་པའི་ཆོས་རྣམས་སོ། །རྗེས་སུ་འབྲེལ་བས་དགེ་བ་གང་ཞེ་
113



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ན༑ དད་སོགས་དེ་དག་ཉིད་ཀྱི་བག་ཆགས་གང་ཡིན་པའོ། །
སློང་བས་དགེ་བ་གང་ཞེ་ན། དད་པ་ལ་སོགས་པ་དེས་ཀུན་
ནས་བསླང་བའི་ལུས་དང་ངག་གི་ལས་སོ། །དོན་དམ་པས་
དགེ་བ་གང་ཞེ་ན། འཕགས་པའི་མཉམ་གཞག་གི་ཡུལ་དུ་གྱུར་པ་
དེ་བཞིན་ཉིད་དོ། །སྐྱེ་བས་འཐོབ་པས་དགེ་བ་གང་ཞེ་ན།
དགེ་བའི་ཆོས་འདི་དག་ཉིད་སྔོན་གོམས་པར་བྱས་པ་ལ་
བརྟེན་ནས།དེའི་ངོ་བོའི་རྣམ་པར་སྨིན་པ་མངོན་པར་
འགྲུབ་པ་སྟེ། སྐྱེས་ཐོབ་དེས་དེ་དག་ཉིད་ལ་རང་བཞིན་གྱིས་
ཏེ་རང་གི་ངང་གིས་སོ་སོར་མ་བརྟགས་པར་སྐྱེ་བས་ཐོབ་པའི་་་་
འདོད་པ་དང་། དད་པ་ལ་སོགས་པ་དང་ལྷན་ཅིག་ཀུན་ཏུ་
གནས་པའོ། །སྦྱོར་བས་དགེ་བ་གང་ཞེ་ན། ཚེ་འདིར་སྐྱེས་བུ་
དམ་པ་ལ་བརྟེན་པ་དང་། དེའི་ཞལ་ནས་དམ་པའི་ཆོས་ཉན་
པ་དང་། དེ་ཚུལ་བཞིན་དུ་ཡིད་ལ་བྱེད་པ་དང་། ཆོས་ཀྱི་རྗེས་
སུ་མཐུན་པའི་ཆོས་སྒྲུབ་པ་ལ་བརྟེན་ནས་ཐོབ་པ་ལ་སོགས་་་་
པའི་དགེ་བ་བསྒོམ་པའོ། །མདུན་དུ་བྱ་བས་དགེ་བ་གང་ཞེ་
ན། གང་དེ་བཞིན་གཤེགས་པའམ་མཆོད་རྟེན་ནམ། སངས་
རྒྱས་དང་བྱང་ཆུབ་སེམས་དཔའི་གཟུགས་སུ་བྱས་པའམ། དེ་
དག་རི་མོར་བྲིས་པ་མདུན་དུ་བྱས་སམ། བཤད་པ་དང་སྒྲུབ་
པའི་ཆོས་སམ་ཆོས་ཀྱི་གཞི་གླེགས་བམ་མདུན་དུ་བྱས་ཏེ་་
མཆོད་པའི་ལས་བྱེད་པའོ། །ཕན་འདོགས་པས་དགེ་བ་གང་
114



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཞེ་ན། གང་སྦྱིན་པ་ལ་སོགས་པའི་བསྡུ་བའི་དངོས་པོ་བཞི་པོ་
དག་གིས་སེམས་ཅན་ལ་ཕན་འདོགས་པའོ། །ཡོངས་སུ་
འཛིན་པས་དགེ་བ་གང་ཞེ་ན། གང་སྦྱིན་པ་ལས་བྱུང་བའི་
བསོད་ནམས་བྱ་བའི་དངོས་པོའམ། ཚུལ་ཁྲིམས་ལས་བྱུང་
བའི་བསོད་ནམས་བྱ་བའི་དངོས་པོས་མཐོ་རིས་སུ་སྐྱེ་བ་་་་་
ཡོངས་སུ་འཛིན་པའམ། ཕྱུག་པོ་དང་རྒྱལ་རིགས་སོགས་རིགས་
མཐོན་པོར་སྐྱེ་བར་ཡོངས་སུ་འཛིན་པའམ། རྣམ་པར་བྱང་
བའི་རྗེས་སུ་མཐུན་པ་ཡོངས་སུ་འཛིན་པའོ། །གཉེན་པོས་།
དགེ་བ་གང་ཞེ་ན། གང་ཉེས་དམིགས་སུ་ལྟ་བ་རྣམ་པར་སུན་
འབྱིན་པ་གཉེན་པོ་དང་། སྦྱོར་བ་དང་བར་ཆད་མེད་པའི་ལམ་
གྱིས་སྤང་བྱ་བཅོམ་པ་སྤོང་བ་གཉེན་པོ་དང་།རྣམ་གྲོལ་ལམ་
གྱིས་བྲལ་ཐོབ་འཛིན་པ་གཞི་གཉེན་པོ་དང་། ཁྱད་པར་གྱི་ལམ་
གྱིས་རིང་དུ་བྱེད་པ་ཐག་སྲིང་བ་གཉེན་པོ་དང་། འཇིག་རྟེན
པའི་ལམ་གྱིས་སྤང་བྱ་ཉམས་སྨད་པ་རྣམ་པར་གནོན་པ་གཉེན་་་
པོ་དང་། འདས་ལམ་གྱིས་ས་བོན་སྤོང་བ་བྲལ་བ་གཉེན་པོ་དང་།
གང་ཟག་གི་བདག་མེད་རྟོག་པ་ཉོན་མོངས་པའི་སྒྲིབ་པའི་
གཉེན་པོ་དང༌། ཆོས་ཀྱི་བདག་མེད་རྟོག་པ་ཤེས་བྱའི་སྒྲིབ་པའི་
གཉེན་པོའོ། །ཉེ་བར་ཞི་བས་དགེ་བ་གང་ཞེ་ན། གང་འདོད་
ཆགས་མཐའ་དག་སྤོང་བ་དང་། ཞེ་སྡང་མཐའ་དག་སྤོང་བ་
དང་༑ གཏི་མུག་མཐའ་དག་སྤོང་བ་དང་། མཐོང་སྒོམ་གྱི་སྤང་
115



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བྱའི་ཉོན་མོངས་པ་མཐའ་དག་སྤོང་བ་དང་། ཉོན་མོངས་པའི་
གནས་འདུ་ཤེས་དང་ཚོར་བ་འགོག་པ་དང་། ཀུན་འབྱུང་
སྤངས་པའི་ཕུང་པོའི་ལྷག་མ་དང་བཅས་པའི་མྱ་ངན་ལས་
འདས་པ་དང་། སྡུག་བསྔལ་སྤངས་པའི་ཕུང་པོའི་ལྷག་མ་མེད་
པའི་མྱ་ངན་ལས་འདས་པའི་དབྱིངས་དང༌། སྲིད་ཞིའི་མཐའ་
ལ་མི་གནས་པའི་མྱ་ངན་ལས་འདས་པའོ། །རྒྱུ་མཐུན་པས་
དགེ་བ་གང་ཞེ་ན། ཉེ་བར་ཞི་བ་ཐོབ་པ་དེའི་དབང་གིས་
ཡོན་ཏན་ཁྱད་པར་ཅན་འཛིན་རྟེན་པའི་མངོན་པར་ཤེས་པ་ལ་
སོགས་པ་དང་། འཇིག་རྟེན་ལས་འདས་པའི་མངོན་པར་ཤེས་
པ་ལ་སོགས་པ་ཐུན་མོང་དང་ཐུན་མོང་མ་ཡིན་པ་རྣམས་སོ།།
ཇི་ལྟར་ན་མི་དགེ་བ་ཡིན། མི་དགེ་བ་རྣམས་ནི་དུ་ཞིག །ཅིའི་
ཕྱིར་མི་དགེ་བར་བརྟག་ཅེ་ན། ངོ་བོ་ཉིད་དང༌། འབྲེལ་བ་
དང་༑ རྗེས་སུ་འབྲེལ་བ་དང་། སློང་བ་དང་། དོན་དམ་པ་
དང་༑ སྐྱེ་བས་འཐོབ་པ་དང་། སྦྱོར་བ་དང་། མདུན་དུ་བྱ་བ་
དང་། གནོད་པར་བྱེད་པ་དང་། ཡོངས་སུ་འཛིན་པ་དང༌།
མི་མཐུན་པའི་ཕྱོགས་དང་། བར་དུ་གཅོད་པས་ཀྱང་མི་དགེ་
བར་བལྟའོ། །ཕུང་པོ་ལྔ་པོ་རྣམས་དང་། སེམས་ཁམས་བདུན་
གཟུགས་སྒྲ་ཆོས་ཀྱི་ཁམས་ཏེ་བཅུ་དང་། གཟུགས་སྒྲ་ཡིད་དང་
ཆོས་ཀྱི་སྐྱེ་མཆེད་བཞིའི་ཕྱོགས་དགེ་བ་དང་ལུང་དུ་མ་བསྟན་པ་
བསལ་བ་རྣམས་སོ། །དེས་ནི་བདག་ཆོས་མ་ཡིན་པ་དང་ལྡན་
116



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པར་མངོན་པར་ཞེན་པ་སྤང་བའི་ཕྱིར་རོ། །ངོ་བོ་ཉིད་ཀྱིས་
མི་དགེ་བ་གང་ཞེ་ན། ཉོན་མོངས་པ་ཅན་གྱི་ཡིད་དང་དེ་དང་
མཚུངས་པར་ལྡན་པའི་ཉོན་མོངས་པ་བཞི་མ་གཏོགས་པ་རྣམས་་
དང་། གཟུགས་དང་གཟུགས་མེད་པ་ན་སྤྱོད་པའི་ཉོན་
མོངས་པ་དག་ཀྱང་མ་གཏོགས་པར་དེ་ལས་གཞན་འདོད་
ཁམས་པའི་རྩ་བའི་ཉོན་མོངས་པ་དང་། ཉེ་བའི་ཉོན་མོངས་
པ་དང་། ཉེས་པར་སྤྱོད་པ་ཀུན་ནས་སློང་བའོ། །འབྲེལ་བས་
མི་དགེ་བ་གང་ཞེ་ན། ཉོན་མོངས་པ་དང་། ཉེ་བའི་ཉོན་
མོངས་པ་དེ་དག་ཉིད་དང་མཚུངས་པར་ལྡན་པའི་སེམས་་་་་
དང་སེམས་ལས་བྱུང་བའི་ཆོས་རྣམས་སོ། །རྗེས་སུ་འབྲེལ་བས་
མི་དགེ་བ་གང་ཞེ་ན། དེ་དག་ཉིད་ཀྱི་བག་ཆགས་ཏེ་ས་བོན་གྱི་
རྣམ་པར་གནས་པས་སོ། །སློང་བས་མི་དགེ་བ་གང་ཞེ་ན། དེས་
ཀུན་ནས་བསླང་བའི་སྲོག་གཅོད་པ་ལ་སོགས་པ་ལུས་དང་རྫུན་་
དུ་སྨྲ་བ་སོགས་ངག་གི་ལས་རྣམས་སོ། །དོན་དམ་པར་མི་དགེ་
བ་གང་ཞེ་ན། འཁོར་བ་ཐམས་ཅད་དོ། །སྐྱེ་བས་འཐོབ་པས་
མི་དགེ་བ་གང་ཞེ་ན། འདི་ལྟ་སྟེ། སྔོན་མི་དགེ་བ་གོམས་པར་
བྱས་པས་དེའི་ངོ་བོའི་རྣམ་པར་སྨིན་པ་མངོན་པར་འགྲུབ་་་་
པ་སྟེ། དེས་མི་དགེ་བ་ཉིད་ལ་འདོད་པ་ཀུན་ཏུ་གནས་པའོ། །
སྦྱོར་བས་མི་དགེ་བ་གང་ཞེ་ན། འདི་ལྟ་སྟེ། ཚེ་འདིར་སྐྱེས་བུ་
དམ་པ་མ་ཡིན་པ་ལ་བརྟེན་པ་དང་། དམ་པའི་ཆོས་མ་ཡིན་པ
117



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་ཉན་པ་དང་། ཚུལ་བཞིན་མ་ཡིན་པ་ཡིད་ལ་བྱེད་པ་ལ་
བརྟེན་ནས། ལུས་ཀྱིས་ཉེས་པར་སྤྱད་པ་སྤྱོད་པ་དང་། ངག་
དང་ཡིད་ཀྱིས་ཉེས་པར་སྤྱད་པ་སྤྱོད་པའོ། 
།མདུན་དུ་བྱ་
བས་མི་དགེ་བ་གང་ཞེ་ན། འདི་ལྟ་སྟེ། ལྷའི་རིས་དབང་ཕྱུག་
ལ་སོགས་པ་གང་ཡང་རུང་བ་ལ་བརྟེན་པ་མདུན་དུ་བྱས་ནས།
ལུག་དང་མ་ཧེ་སོགས་ལ་འཚེ་བ་སྔོན་དུ་བཏང་བའམ། ལྟ་བ་
ངན་པ་ཕྱིན་ཅི་ལོག་སྔོན་དུ་བཏང་ནས་ལྷ་རྟེན་བྱེད་པ་དང་།
གང་དུ་སྐྱེ་བོ་ཕལ་བོ་ཆེ་བསད་པའི་མཆོད་སྦྱིན་སོགས་བསོད་་་
ནམས་མ་ཡིན་པས་སྦྱོར་བ་དེར་མཆོད་པའི་ལས་ལ་སྦྱོར་
བའོ༑ །གནོད་པར་བྱེད་པས་མི་དགེ་བ་གང་ཞེ་ན། འདི་ལྟ་སྟེ།
སེམས་ཅན་རྣམས་ལ་ལུས་དང་ངག་དང་ཡིད་ཀྱིས་གནོད་
པར་འགྱུར་བའི་ལོག་པར་སྤྱོད་པའོ། །ཡོངས་སུ་འཛིན་པས་མི་
དགེ་བ་གང་ཞེ་ན། འདི་ལྟ་སྟེ། ལུས་ཀྱིས་ཉེས་པར་སྤྱོད་པ་
སྤྱད་པའམ། ངག་དང་ཡིད་ཀྱིས་ཉེས་པར་སྤྱོད་པ་སྤྱད་པས་
ཐོག་མ་ངན་འགྲོའམ་བདེ་འགྲོར་འབྲས་བུ་མི་འདོད་པ
འཕེན་པའམ། སྐྱེས་ནས་ལུས་དེ་ལ་དབུལ་པོ་ལ་སོགས་པའི་སྡུག་
བསྔལ་ཡོངས་སུ་རྫོགས་པར་བྱེད་པ་འཛིན་པའོ། །མི་མཐུན་
པའི་ཕྱོགས་ཀྱིས་མི་དགེ་བ་གང་ཞེ་ན། གཉེན་པོའི་མི་མཐུན་
པའི་ཕྱོགས་ཀྱི་ཆོས་གང་ཡིན་པ་དག་གོ། །བར་དུ་གཅོད་
པས་མི་དགེ་བ་གང་ཞེ་ན། དགེ་བའི་བར་ཆད་བྱེད་པའི་ཆོས་
118



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
སྐྱེ་འདུ་འཛི་ལ་སོགས་པ་གང་ཡིན་པ་དག་གོ། །ཇི་ལྟར་ན་ལུང་དུ་
མ་བསྟན་པ་ཡིན། ལུང་དུ་མ་བསྟན་པ་རྣམས་ནི་དུ་ཞིག །
ཅིའི་ཕྱིར་ལུང་དུ་མ་བསྟན་པར་བརྟག་ཅེ་ན། ངོ་བོ་དང་།
འབྲེལ་བ་དང་། རྗེས་སུ་འབྲེལ་བ་དང༌། སློང་བ་དང༌། དོན་
དམ་པ་དང་། སྐྱེ་བས་འཐོབ་པ་དང་། སྦྱོར་བ་དང་། མདུན་
དུ་བྱ་བ་དང་། ཕན་འདོགས་པ་དང་། ཉེ་བར་སྤྱོད་པ་དང༌།
ཡོངས་སུ་འཛིན་པ་དང་། གཉེན་པོ་དང་། ཉེ་བར་ཞི་བ་བ
དང་༑ རྒྱུ་མཐུན་པས་ཀྱང་ལུང་དུ་མ་བསྟན་པར་བལྟའོ། །
མིག་རྣ་བ་སྣ་ལྕེ་ལུས་དྲི་རོ་རེག་བྱའི་ཁམས་བརྒྱད་དང་།
མཆེད་བརྒྱད་དང་། ཕུང་པོ་དང་ཁམས་དང་སྐྱེ་མཆེད་ལྷག་
མ་རྣམས་ཀྱི་ཕྱོགས་གཅིག་དགེ་མི་དགེ་མ་གཏོགས་པ་དག་གོ། །
དེས་ནི་བདག་ལ་ཆོས་དང་ཆོས་མ་ཡིན་པ་དང་བྲལ་བར་
མངོན་པར་ཞེན་པ་སྤང་བའི་ཕྱིར་རོ། །ངོ་བོ་ཉིད་ཀྱིས་ལུང་
དུ་མ་བསྟན་པ་གང་ཞེ་ན། མིག་དང་རྣ་བ་དང་སྣ་དང་ལྕེ་དང་
ལུས་དང་དྲི་དང་རོ་དང་རེག་བྱ་སྟེ་ཁམས་དང་སྐྱེ་མཆེད་ །
གཟུགས་ཅན་བརྒྱད་དང་། མཚུངས་པར་ལྡན་པ་དང་བཅས་
པའི་ཉོན་མོངས་པ་ཅན་གྱི་ཡིད་དང་། སྲོག་གི་དབང་པོ་དང་།
རིས་མཐུན་པ་བཞི་དང་། མིང་གི་ཚོགས་དང༌། ཚིག་གི་
ཚོགས་དང་། ཡི་གེའི་ཚོགས་སོ། །འབྲེལ་བས་ལུང་དུ་མ་
བསྟན་པ་གང་ཞེ་ན། སྡང་བ་ལ་སོགས་པ་མི་དགེ་བ་ཡང་མ་ནས་
119



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡིན་རབ་ཏུ་དང་བ་སོགས་དགེ་བ་ཡང་མ་ཡིན་པའི་སེམས་སུ་་་
གྱུར་པའི་མིང་དང་ཚིག་དང་ཡི་གེ་དེ་དག་ཉིད་ཀྱིས་ཡོངས་་་
སུ་ཟིན་པའི་སྟེ་དེ་དང་དེའི་རྣམ་པ་ཡིད་ལ་བརྗོད་པའི་སྒོ་ནས་་་་་
འཇུག་པའི་སེམས་དང་སེམས་ལས་བྱུང་བའི་ཆོས་རྣམས་སོ། །
རྗེས་སུ་འབྲེལ་བས་ལུང་དུ་མ་བསྟན་པ་གང་ཞེ་ན། མིང་གི་
ཚོགས་ལ་སོགས་པ་དེ་དག་ཉིད་ཀྱིས་བརྗོད་པའི་བག་ཆགས་
སོ༑ །སློང་བས་ལུང་དུ་མ་བསྟན་པ་གང་ཞེ་ན། སྡང་བ་ཡང་མ་
ཡིན་སོགས་སྔ་མ་དེ་དག་ཉིད་ཀྱིས་ཡོངས་སུ་ཟིན་པའི་སེམས་་
དང་སེམས་ལས་བྱུང་བའི་ཆོས་རྣམས་ཀྱིས་གང་ཀུན་ནས་་་
བསླང་བའི་ལུས་དང་ངག་གི་ལས་སོ། །དོན་དམ་པར་ལུང་
དུ་མ་བསྟན་པ་གང་ཞེ་ན། ནམ་མཁའ་དང་སོ་སོར་བརྟགས་
པ་མ་ཡིན་པས་འགོག་པའོ། །སྐྱེ་བས་འཐོབ་པའི་ལུང་དུ་མ་
བསྟན་པ་གང་ཞེ་ན། མི་དགེ་བའི་ཆོས་རྣམས་དང་དགེ་བ་
ཟག་པ་དང་བཅས་པའི་ཆོས་རྣམས་ཀྱི་རྣམ་པར་སྨིན་པའོ། །
སྦྱོར་བས་ལུང་དུ་མ་བསྟན་པ་གང་ཞེ་ན། ཚེ་འདིར་ཉོན་
མོངས་པ་ཅན་ཡང་མ་ཡིན་པ་དང༌། དགེ་བ་ཡང་མ་ཡིན་
པའི་སེམས་དང་ལྡན་པའི་སྤྱོད་ལམ་དང་བཟོའི་གནས་སོ། །
གཞན་དུ་ན་དག་པའམ་མི་དགེ་བར་འགྱུར་བ་ཡིན་ནོ། །མདུན་དུ་
བྱ་བས་ལུང་དུ་མ་བསྟན་པ་གང་ཞེ་ན། འདི་ལྟ་སྟེ། འཇིག་
རྟེན་པའི་ལྷའི་རིས་གང་ཡང་རུང་བ་ལ་བརྟེན་པ་མདུན་དུ་་་་
120



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཡིན།བྱས་ནས་འཚེ་བའམ་ལྟ་བ་ངན་པ་རྣམ་པར་སྤངས་ཏེ་ལྷ་་་་་
རྟེན་བྱེད་པ་དང་། གང་དུ་སྐྱེ་བོ་ཕལ་བོ་ཆེ་བསོད་ནམས་
ཀྱང་མི་བསྐྱེད་ལ་བསོད་ནམས་མ་ཡིན་པའམ་མི་བསྐྱེད་པར་
ལྷ་རྟེན་འཛུགས་པའོ། །ཕན་འདོགས་པས་ལུང་དུ་མ་བསྟན་
པ་གང་ཞེ་ན། འདི་ལྟ་སྟེ། བྲན་དང༌། གླ་མི་དང་། ལས་བྱེད་
པ་རྣམས་དང་། བུ་དང་ཆུང་མ་རྣམས་ལ་སྡང་བ་ཡང་མ་
དང་བ་ཡང་མ་ཡིན་པའི་སེམས་ཀྱིས་སྦྱིན་པ་བྱིན་
པའོ༑ །ཡོངས་ཉེ་བར་སྤྱད་པས་ལུང་དུ་མ་བསྟན་པ་གང་ཞེ་
ན༑ འདི་ལྟ་སྟེ། སོ་སོར་བརྟགས་པ་དགེ་བ་ཡང་མ་ཡིན་ལ་
ཉོན་མོངས་པ་ཅན་མི་དགེ་བ་ཡང་མ་ཡིན་པའི་སེམས་ཀྱིས་་
ལོངས་སྤྱོད་རྣམས་སྤྱད་པའོ། །ཡོངས་སུ་འཛིན་པས་ལུང་དུ་
མ་བསྟན་པ་གང་ཞེ་ན། འདི་ལྟ་སྟེ། བཟོའི་གནས་ལ་བག་
ཆགས་གོམས་པའི་ཕྱིར་མ་འོངས་པ་ན་དེའི་ངོ་བོ་ལུས་ཡོངས་
སུ་འཛིན་པར་བྱེད་པ་སྟེ། དེ་ལ་མྱུར་བ་མྱུར་བར་བཟོའི་
གནས་དེ་དག་ལ་བསླབ་པ་མཐར་ཕྱིན་པར་འགྱུར་བའོ། །
གཉེན་པོས་ལུང་དུ་མ་བསྟན་པ་གང་ཞེ་ན། འདི་ལྟ་སྟེ། སོ་
སོར་མ་བརྟགས་པས་ནད་ཀྱི་གཉེན་པོར་སྨན་བསྟན་པའོ། །ཉེ་
བར་ཞི་བས་ལུང་དུ་མ་བསྟན་པ་གང་ཞེ་ན། གཟུགས་དང་
གཟུགས་མེད་པ་ན་སྤྱོད་པའི་ཉོན་མོངས་པ་སྟེ། ཁམས་གོང་སྟེ
མར་སྐྱེས་པ་དེ་རྣམས་ཀྱི་རྒྱུད་ཞི་གནས་དང་ལྡན་པའི་ཕྱིར་རོ། །
121



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྒྱུ་མཐུན་པས་ལུང་དུ་མ་བསྟན་པ་གང་ཞེ་ན། སེམས་ཅན་ལ་
ཕན་པའི་ཕྱིར་ལྟ་བུ་མ་ཡིན་པའི་སྤྲུལ་པའི་སེམས་དང་ལྷན་ཅིག་
སྐྱེས་ པའི་སྤྲུལ་པ་སྣ་ཚོགས་པའོ། །ཡང་གཞན་གྱི་བློ་ངོར་བསྟན་
པས་ཀྱང་དགེ་བ་དང་མི་དགེ་བ་དང་ལུང་དུ་མ་བསྟན་པར་་
བལྟ་སྟེ། དེ་ཡང་གང་ཞེ་ན། གང་སངས་རྒྱས་རྣམས་དང༌།
བྱང་ཆུབ་སེམས་དཔའ་དམ་པའི་ཕ་རོལ་ཏུ་སོན་པ་རྣམས་་་་
ཀྱིས་འདུལ་བར་བྱ་བའི་སེམས་ཅན་ལ་ཕན་གདགས་པའི་ཕྱིར་
སྟོན་པ་སྟེ། གནས་དེ་ན་སྤྲུལ་པ་དེ་དག་དེ་བཞིན་དུ་ཡོངས་སུ་
གྲུབ་པ་ནི་གང་ཡང་མེད་དོ། །མི་དགེ་བ་ཇི་ལྟར་སྟོན་ཅེ་ན། ཆོམ་
རྐུན་ལ་སོགས་པར་སྤྲུལ་ནས་དེ་ལས་གཞན་པའི་སེམས་ཅན་
འཇིགས་པར་བྱེད་པའི་ཕྱིར་ཡན་ལག་གཅོད་པ་སོགས་ཀུན་ཏུ་སྟོན་་
པའི་ཕྱིར་རོ། །དོན་ལ་ཐམས་ཅད་དགེ་བ་ཉིད་དོ། །ཇི་ལྟར་ན་
འདོད་པ་དང་རབ་ཏུ་ལྡན་པ་ཡིན། འདོད་པ་དང་རབ་ཏུ་
ལྡན་པ་རྣམས་ནི་དུ་ཞིག །ཅིའི་ཕྱིར་འདོད་པ་དང་རབ་ཏུ་
ལྡན་པར་བརྟག་ཅེ་ན། ཏིང་ངེ་འཛིན་མ་ཐོབ་པས་འདོད་
ཆགས་དང་མ་བྲལ་བའི་དགེ་བ་ཟག་པ་དང་བཅས་པ་དང་།
མི་དགེ་བ་དང་ལུང་དུ་མ་བསྟན་པ་སྣོད་ཀྱི་འཇིག་རྟེན་དང་་་་
བཅས་པ་ནི་འདོད་པ་དང་རབ་ཏུ་ལྡན་པར་བལྟའོ། །སྣོད་ནི་
འདིར་ལས་ཀྱི་དབང་གིས་གྲུབ་པའི་ཕྱིར་འདོད་པ་དང་ལྡན་པར་་་
བཞག་གོ། །དྲི་དང་རོ་དང་སྣ་དང་ལྕེའི་རྣམ་པར་ཤེས་པའི་ཁམས་
122



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བཞི་དང་། དྲི་དང་རོའི་སྐྱེ་མཆེད་གཉིས་དང་། དེ་ལས་གཞན་
ཁམས་གོང་མ་གཉིས་དང་ཟག་མེད་གཏོགས་པའི་ཕུང་པོ་དང༌།
ཁམས་དང་། སྐྱེ་མཆེད་རྣམས་ཀྱི་ཕྱོགས་གཅིག་གོ། །དེས་ནི་
བདག་འདོད་པ་ལ་འདོད་ཆགས་དང་མ་བྲལ་བར་མངོན་་་
པར་ཞེན་པ་སྤང་བའི་ཕྱིར་རོ། །ཇི་ལྟར་ན་གཟུགས་དང་
རབ་ཏུ་ལྡན་པ་ཡིན། གཟུགས་དང་རབ་ཏུ་ལྡན་པ་རྣམས་ནི་
དུ་ཞིག །ཅིའི་ཕྱིར་གཟུགས་དང་རབ་ཏུ་ལྡན་པར་བརྟག་ཅེ་
ན། འདོད་པ་ལ་འདོད་ཆགས་དང་བྲལ་ལ། གཟུགས་ལ་
འདོད་ཆགས་དང་མ་བྲལ་བའི་བསམ་གཏན་གྱི་དགེ་བ་དང་།
ལུང་དུ་མ་བསྟན་པ་འབྲས་བུའི་བསམ་གཏན་ནི་གཟུགས་དང་་བ
རབ་ཏུ་ལྡན་པར་བལྟའོ། །སྔ་མ་ལྟར་ཁམས་བཞི་དང་སྐྱེ་
མཆེད་གཉིས་མ་གཏོགས་པར་དེ་ལས་གཞན་པའི་ཕུང་པོ་་་་
དང་༑ ཁམས་དང་སྐྱེ་མཆེད་རྣམས་ཀྱི་ཕྱོགས་གཅིག་གོ། །དེས་
ནི་བདག་འདོད་པ་ལ་འདོད་ཆགས་དང་བྲལ་བར་མངོན་་་་
པར་ཞེན་པ་སྤང་བའི་ཕྱིར་རོ། །ཇི་ལྟར་ན་གཟུགས་མེད་པ་
དང་རབ་ཏུ་ལྡན་པ་ཡིན། གཟུགས་མེད་པ་དང་རབ་ཏུ་ལྡན་
པ་རྣམས་ནི་དུ་ཞིག །ཅིའི་ཕྱིར་གཟུགས་མེད་པ་དང་རབ་ཏུ་
ལྡན་པར་བརྟག་ཅེ་ན། གཟུགས་ལ་འདོད་ཆགས་དང་བྲལ་
ལ༑ གཟུགས་མེད་པ་ལ་འདོད་ཆགས་དང་མ་བྲལ་བའི་ཏིང་
ངེ་འཛིན་བསྒོམ་པ་དགེ་བ་དང་ལུང་དུ་མ་བསྟན་པ་རྣམ་སྨིན་
123



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྐྱེས་ནི་གཟུགས་མེད་དང་རབ་ཏུ་ལྡན་པར་བལྟའོ། །འདོད་
གཟུགས་དང་ཟག་མེད་མ་གཏོགས་པ་ཚོར་བ་ལ་སོགས་པ་ཕུང་པོ་་
བཞི་དང་། ཡིད་དང་ཆོས་དང་ཡིད་ཀྱི་རྣམ་པར་ཤེས་པའི་ཁམས་
གསུམ་དང་། ཡིད་དང་ཆོས་ཀྱི་སྐྱེ་མཆེད་གཉིས་ཀྱི་ཕྱོགས་སོ། །
དེས་ནི་བདག་གཟུགས་ལ་འདོད་ཆགས་དང་བྲལ་བར་་་་
མངོན་པར་ཞེན་པ་སྤང་བའི་ཕྱིར་རོ། །འདོད་ཆགས་དང་
བྲལ་བ་ཉིད་ཀྱང་། འཇིགས་ཚོགས་ཀྱི་ཕྱོགས་གཅིག་ལས་
འདོད་ཆགས་དང་བྲལ་བ་སློབ་པ་ཉིད་དང་།མཐའ་དག་
ལས་འདོད་ཆགས་དང་བྲལ་བ་མི་སློབ་པ་ཉིད་དང་། རྟོགས་
པས་འདོད་ཆགས་དང་བྲལ་བ་མཐོང་ལམ་པ་ཉིད་དང་། སྤང་
བྱ་མགོ་གནོན་པའི་འདོད་ཆགས་དང་བྲལ་བ་འཇིག་རྟེན་པ་་་
ཉིད་དང༌། ས་བོན་ལེགས་པར་མ་བཏོན་པའི་འདོད་ཆགས་
དང་བྲལ་བ་འཇིག་རྟེན་ལས་འདས་པ་ཉིད་དུ་བལྟའོ། །ཡང་
འདོད་ཆགས་དང་བྲལ་བ་ཉིད་བཅུ་སྟེ། རང་བཞིན་གྱིས་
འདོད་ཆགས་དང་བྲལ་བ་ཉིད་དང་། གནོད་པས་འདོད་
ཆགས་དང་བྲལ་བ་ཉིད་དང་། ཉེ་བར་བརྟན་པས་འདོད་
ཆགས་དང་བྲལ་བ་ཉིད་དང་། ཕུལ་དུ་བྱུང་བས་འདོད་
ཆགས་དང་བྲལ་བ་ཉིད་དང་། རྨོངས་པས་འདོད་ཆགས་
དང་བྲལ་བ་ཉིད་དང་། གཉེན་པོས་འདོད་ཆགས་དང་བྲལ་
བ་ཉིད་དང༌། ཡོངས་སུ་ཤེས་པས་འདོད་ཆགས་དང་བྲལ་བ་
124



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཉིད་དང་། སྤང་བས་འདོད་ཆགས་དང་བྲལ་བ་ཉིད་དང་།
གོང་མ་དང་བཅས་པའི་འདོད་ཆགས་དང་བྲལ་བ་ཉིད་་་་་་
དང་༑ གོང་ན་མེད་པའི་འདོད་ཆགས་དང་བྲལ་བ་ཉིད་དོ། །
འདིར་འདོད་ཆགས་དང་བྲལ་བ་རྣམ་པ་བཅུ་ནི་མི་འཕྲོད་པར་་་་
འཛིན་པའི་དོན་གྱིས་འདོད་ཆགས་དང་བྲལ་བ་ཉིད་ཡིན་གྱི་གདོན་་
མི་ཟ་བ་སྤོང་བའི་དོན་དུ་ནི་མ་ཡིན་ནོ། །རང་བཞིན་གྱིས་འདོད་
ཆགས་དང་བྲལ་བ་ཉིད་གང་ཞེ་ན། ལུས་སེམས་ལ་གནོད་པའི་
སྡུག་བསྔལ་གྱི་ཚོར་བ་དང་། སྡུག་བསྔལ་གྱི་ཚོར་བའི་གནས་
ཏེ་སྡུག་བསྔལ་སྐྱེད་བྱེད་ཀྱི་ཆོས་རྣམས་ལ་གང་མི་འཕྲོད་པར་་་
འཛིན་པ་ཉིདདོ། །གནོད་པས་འདོད་ཆགས་དང་བྲལ་བ་
ཉིད་གང་ཞེ་ན། འཁྲིག་པ་ལ་ཞུགས་པ་ཆགས་པའི་གདུང་བ་
དང་བྲལ་ནས་གང་དེ་ལ་མི་འཕྲོད་པར་འཛིན་པ་ཉིད་དོ། །
ཉེ་བར་བརྟན་པས་འདོད་ཆགས་དང་བྲལ་བ་ཉིད་གང་ཞེ་་་
ན༑ སྔོན་དུ་ལྟོ་འགྲངས་པར་ཟོས་པ་ཟས་ཞིམ་པོ་ལ་ཡང་གང་
མི་འཕྲོད་པར་འཛིན་པ་ཉིད་དོ། །ཕུལ་དུ་བྱུང་བས་འདོད་
ཆགས་དང་བྲལ་བ་ཉིད་གང་ཞེ་ན། གྲོང་ཁྱེར་ཀྱི་གཙོ་བོ་ལྟ་བུ་
ཐབས་ཤིན་ཏུ་ཆེན་པོ་ཐོབ་པ་གྲོང་དཔོན་ལྟ་བུ་ཐབས་དམའ་་་
བ་ལ་གང་མི་འཕྲོད་པར་འཛིན་པ་ཉིད་དོ། །རྨོངས་པས་
འདོད་ཆགས་དང་བྲལ་བ་ཉིད་གང་ཞེ་ན།བྱིས་པ་རྣམས་
འཇིག་ཚོགས་ལ་ཆགས་པའི་དབང་གིས་མྱ་ངན་ལས་འདས་པ་་་
125



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལ་གང་མི་འཕྲོད་པར་འཛིན་པ་ཉིད་དོ། །གཉེན་པོས་འདོད་
ཆགས་དང་བྲལ་བ་ཉིད་གང་ཞེ་ན།འཇིག་རྟེན་པའམ་
འཇིག་རྟེན་ལས་འདས་པའི་ལམ་གྱིས་སུན་འབྱིན་པ་ལ་སོགས་་
པའི་གཉེན་པོས་ཉོན་མོངས་པ་སྤོང་བ་གང་ཡིན་པའོ། །ཡོངས་
སུ་ཤེས་པས་འདོད་ཆགས་དང་བྲལ་བ་ཉིད་གང་ཞེ་ན།
མཐོང་བའི་ལམ་ཐོབ་པ།ཟག་པ་དང་བཅས་པའི་དངོས་པོ་
ཐམས་ཅད་ལ་ཡིད་འབྱུང་བའི་ཕྱིར་ཁམས་གསུམ་པ་དངོས་པོ་་་་
ཐམས་ཅད་ལ་འདུ་བྱེད་ཀྱི་སྡུག་བསྔལ་དུ་ཤེས་ནས་གང་མི་
འཕྲོད་པར་འཛིན་པ་ཉིད་དོ། །སྤོང་བས་འདོད་ཆགས་དང་
བྲལ་བ་ཉིད་གང་ཞེ་ན། ས་དང་སར་ཉོན་མོངས་པ་ཆེ་འབྲིང་
དགུའི་རྣམ་པ་དེ་དག་རབ་ཏུ་སྤོང་བའི་ཚེ་ན་དེ་ལ་མི་མཐུན་་་་
པར་འཛིན་པ་ཉིད་གང་ཡིན་པའོ། །གོང་མ་དང་བཅས་པའི་
འདོད་ཆགས་དང་བྲལ་བ་ཉིད་གང་ཞེ་ན། འཇིག་རྟེན་པའི་
ཆགས་བྲལ་དང་། ཉན་ཐོས་ཀྱིས་ཉོན་མོངས་པའི་སྒྲིབ་པ་སྤང་བ་
དང་། རང་སངས་རྒྱས་རྣམས་ཀྱི་གཟུང་རྟོག་སྤངས་པའི་
འདོད་ཆགས་དང་བྲལ་བ་ཉིད་གང་ཡིན་པའོ། །གོང་ན་མེད་
པའི་འདོད་ཆགས་དང་བྲལ་བ་ཉིད་གང་ཞེ་ན། སངས་རྒྱས་
དང་བྱང་ཆུབ་སེམས་དཔའ་རྣམས་ཀྱི་འདོད་ཆགས་དང
བྲལ་བ་ཉིད་གང་ཡིན་པ་སྟེ། སེམས་ཅན་ཐམས་ཅད་ལ་
མཐར་ཐུག་ཕན་པ་དང་གནས་སྐབས་བདེ་བའི་གནས་ཡིན་
126



.
ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པའི་ཕྱིར་རོ། །ཇི་ལྟར་ན་སློབ་པ་ཡིན། སློབ་པ་རྣམས་ནི་དུ་
ཞིག །ཅིའི་ཕྱིར་སློབ་པར་བརྟག་ཅེ་ན། ཐར་པ་ཐོབ་པའི་
ཐབས་ལ་བརྩོན་པའི་དགེ་བ་ནི་སློབ་པར་བལྟའོ། །ཕུང་པོ་ལྔ་
པོ་རྣམས་དང་། སེམས་ཁམས་བདུན་གཟུགས་སྒྲ་ཆོས་ཀྱི་ཁམས་ཏེ་
ཁམས་བཅུ་དང་། གཟུགས་སྒྲ་ཡིད་དང་ཆོས་ཀྱི་སྐྱེ་མཆེད་
བཞིའི་ཕྱོགས་སོ། །དེས་ནི་བདག་ཐར་བ་ལ་བརྩོན་པར་
མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་ན་མི་སློབ་པ་
ཡིན༑ མི་སློབ་པ་རྣམས་ནི་དུ་ཞིག །ཅིའི་ཕྱིར་མི་སློབ་པར་
བརྟག་ཅེ་ན། བསླབ་པ་གསུམ་ལ་སློབ་པ་མཐར་ཕྱིན་པའི་དགེ་
བ་ནི་མི་སློབ་པ་ཡིན་པར་བལྟའོ།།སྔ་མ་ལྟར་ཕུང་པོ་ལྔ་པོ་
རྣམས་དང་། སེམས་ཁམས་བདུན་གཟུགས་སྒྲ་ཆོས་ཏེ་ཁམས་
བཅུ་དང་། གཟུགས་སྒྲ་ཡིད་དང་ཆོས་ཀྱི་སྐྱེ་མཆེད་བཞིའི་
ཕྱོགས་སོ། །དེས་ནི་བདག་གྲོལ་བར་མངོན་པར་ཞེན་པ་སྤང་
བའི་ཕྱིར་རོ། །ཇི་ལྟར་ན་སློབ་པ་ཡང་མ་ཡིན་མི་སློབ་པ་ཡང་
མ་ཡིན། སློབ་པ་ཡང་མ་ཡིན་མི་སློབ་པ་ཡང་མ་ཡིན་པ་
རྣམས་ནི་དུ་ཞིག །ཅིའི་ཕྱིར་སློབ་པ་ཡང་མ་ཡིན་མི་སློབ་པ་
ཡང་མ་ཡིན་པར་བརྟག་ཅེ་ན། སོ་སོའི་སྐྱེ་བོའི་ཐར་བ་ལ་
བརྩོན་པ་མ་གཏོགས་པའི་དགེ་བ་དང་མི་དགེ་བ་དང་། ལུང་དུ་
མ་བསྟན་པ་དང་། སློབ་པའི་མི་དགེ་བ་དང་། སྒྲིབ་པའི་ལུང་མ་
བསྟན་ཏེ་ཉོན་མོངས་པ་ཅན་དང་མ་བསྒྲིབས་ལ་ལུང་དུ་མམ
127



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བསྟན་པ་དང་།མི་སློབ་པའི་མ་བསྒྲིབས་པའི་ལུང་དུ་མ་
བསྟན་པ་དང་། འདུས་མ་བྱས་པ་རྣམས་ལ་ནི་སློབ་པ་ཡང་མ་
ཡིན་མི་སློབ་པ་ཡང་མ་ཡིན་པར་བལྟའོ། །མིག་སོགས་ལྔ་དང་
དྲི་རོ་རེག་བྱ་སྟེ་ཁམས་བརྒྱད་དང་། དེ་ལྟར་སྐྱེ་མཆེད་བརྒྱད་
དང་༑ དེ་ལས་གཞན་པའི་ཕུང་པོ་ཁམས་དང་སྐྱེ་མཆེད་
རྣམས་ཀྱི་ཕྱོགས་གཅིག་སློབ་མི་སློབ་དོར་བ་དག་གོ། །དེས་ནི་
བདག་གྲོལ་བ་མ་ཡིན་པར་མངོན་པར་ཞེན་པ་སྤང་བའི་་་་་་
ཕྱིར་རོ། །ཇི་ལྟར་ན་མཐོང་བས་སྤང་བར་བྱ་བ་ཡིན། མཐོང་
བས་སྤང་བར་བྱ་བ་རྣམས་ནི་དུ་ཞིག །ཅིའི་ཕྱིར་མཐོང་བས་
སྤང་བར་བྱ་བ་བརྟག་ཅེ་ན། ཆོས་མ་ཡིན་པ་ཉན་པ་ལ་སོགས་པ་
སྔོན་དུ་འགྲོ་བའི་ཉོན་མོངས་པ་ཅན་གྱི་ལྟ་བ་ཀུན་ཏུ་བརྟགས་་
པ་སྟེ་ལྷན་ཅིག་སྐྱེས་པའི་འཇིག་ལྟ་དང་མཐར་ལྟ་མ་ཡིན་པ་རྣམས་
དང་༑ ཐེ་ཚོམ་དང་ལྟ་བའི་གནས་ཏེ་ས་བོན་དུ་གྱུར་པ་དང་ལྟ་
བ་ལ་དམིགས་ཏེ་ལོག་པར་ཞུགས་པའི་ཉོན་མོངས་པ་དང་ཉེ་་
བའི་ཉོན་མོངས་པ་གང་ཡིན་པ་དག་དང་། གང་ཡང་ལྟ་བས་
ཀུན་ནས་བསླང་བའི་ལུས་ཀྱི་ལས་དང༌། ངག་གི་ལས་དང་།
ངན་སོང་བའི་ཕུང་པོ་དང་། ཁམས་དང་། སྐྱེ་མཆེད་ཐམས་
ཅད་ཀྱི་ས་བོན་ནི་མཐོང་བས་སྤང་བར་བྱ་བར་བལྟའོ། །
བསྒོམ་པས་སྤང་བར་བྱ་བ་དང་ཟག་པ་མེད་པ་མ་གཏོགས་པ་ཕུང་་
སོགས་ཐམས་ཅད་ཀྱི་ཕྱོགས་གཅིག་གོ། །དེས་ནི་བདག་མཐོང་ཟ
128



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བ་ཕུན་སུམ་ཚོགས་པར་མངོན་པར་ཞེན་པ་སྤང་བའི་ཕྱིར་་་
རོ༑ །ཇི་ལྟར་ན་བསྒོམ་པས་སྤང་བར་བྱ་བ་ཡིན། བསྒོམ་པས་
སྤང་བར་བྱ་བ་རྣམས་ནི་དུ་ཞིག་ །ཅིའི་ཕྱིར་བསྒོམ་པས་
སྤངས་པར་བྱ་བར་བརྟག་ཅེ་ན། མཐོང་བའི་ལམ་ཐོབ་པ་དེ་
ཡན་ཆད་ཀྱི་མཐོང་བས་སྤང་བར་བྱ་བ་ལས་བཟློག་པ་ཟག་
པ་དང་བཅས་པའི་ཆོས་རྣམས་སོ། །འདིར་ནི་ཟག་པ་དང་
བཅས་པ་གཟུང་བས་ངེས་པར་འབྱེད་པའི་ཆ་དང་མཐུན་པ་རྣམས་་
ཀྱང་བསྡུ་བར་རིག་པར་བྱ་སྟེ་གནས་ངན་ལེན་རྗེས་སུ་འབྲེལ་བའི་་
ཕྱིར་རོ། །མཐོང་བས་སྤང་བར་བྱ་བ་དང་ཟག་པ་མེད་པ་མ་
གཏོགས་པ་ཕུང་སོགས་ཐམས་ཅད་ཀྱི་ཕྱོགས་གཅིག་གོ། །དེས་
ནི་བདག་སྒོམ་པ་ཕུན་སུམ་ཚོགས་པར་མངོན་པར་ཞེན་པ་་་་
སྤང་བའི་ཕྱིར་རོ། །ཇི་ལྟར་ན་སྤང་བར་བྱ་བ་མ་ཡིན། སྤང་
བར་བྱ་བ་མ་ཡིན་པ་རྣམས་ནི་དུ་ཞིག །ཅིའི་ཕྱིར་སྤང་བར་
བྱ་བ་མ་ཡིན་པ་བརྟག་ཅེ་ན། ཟག་པ་མེད་པ་འཇིག་རྟེན་
འདས་པའི་ལམ་དང་དེའི་རྗེས་ལས་ཐོབ་པ་ནི་སྤང་བར་བྱ་བ་མ་་
ཡིན་པར་བལྟའོ། །ངེས་པར་འབྱེད་པའི་ཆ་དང་མཐུན་པ་མ་
གཏོགས་པར་ཕུང་པོ་རྣམས་དང་། ཁམས་ཐ་མ་གསུམ་དང་།
སྐྱེ་མཆེད་ཐ་མ་གཉིས་ཀྱི་ཕྱོགས་དང་འདུས་མ་བྱས་སོ། །བདག་
སྐྱོན་མེད་དུ་གྲུབ་པར་མངོན་པར་ཞེན་པ་སྤང་བའི་ཕྱིར་རོ། །
ཇི་ལྟར་ན་རྟེན་ཅིང་འབྲེལ་བར་འབྱུང་བ་ཡིན། རྟེན་ཅིངམས་
129



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འབྲེལ་བར་འབྱུང་བ་རྣམས་ནི་དུ་ཞིག །ཅིའི་ཕྱིར་རྟེན་ཅིང་
འབྲེལ་བར་འབྱུང་བར་བརྟག་ཅེ་ན། མཚན་ཉིད་དང་། ཡན་
ལག་རྣམ་པར་དབྱེ་བ་དང་། ཡན་ལག་མདོར་བསྡུ་བ་དང༌།
ཡན་ལག་རྐྱེན་ཉིད་དུ་རྣམ་པར་བཞག་པ་དང་། ཡན་ལག་གི་
ལས་རྣམ་པར་བཞག་པ་དང་། ཡན་ལག་ཀུན་ནས་ཉོན་
མོངས་པར་བསྡུ་བ་དང་། དོན་དང་། ཟབ་པ་དང་། རབ་ཏུ་
དབྱེ་བ་དང༌། ལུགས་དང་མཐུན་པ་དང་། ལུགས་དང་མི་
མཐུན་པས་ཀྱང་རྟེན་ཅིང་འབྲེལ་བར་འབྱུང་བར་བལྟའོ། །
ཆོས་ཀྱི་ཁམས་དང་།ཆོས་ཀྱི་སྐྱེ་མཆེད་ཀྱི་ཕྱོགས་གཅིག་
འདུས་མ་བྱས་མ་གཏོགས་པ་ཐམས་ཅད་དོ། །བདག་དང་ཆོས་
རྒྱུ་མེད་པ་དང་མི་མཐུན་པའི་རྒྱུ་དབང་ཕྱུག་ལ་སོགས་པ་ལས་་་
བྱུང་བར་མངོན་པར་ཞེན་པ་སྤང་བའི་ཕྱིར་རོ། །མཚན་ཉིད་
ཀྱིས་ཇི་ལྟ་བུ་ཞེ་ན། གཡོ་བ་མེད་པའི་རྐྱེན་ལས་བྱུང་བ་དང་།
མི་རྟག་པའི་རྐྱེན་ལས་བྱུང་བ་དང་། ནུས་པའི་རྐྱེན་ལས་བྱུང་
བའི་ཕྱིར་རོ། །བཅོམ་ལྡན་འདས་ཀྱིས་རྟེན་ཅིང་འབྲེལ་བར་
འབྱུང་བའི་མཚན་ཉིད་གང་གསུངས་པ་ནི། འདི་ཡོད་པས་འདི་
འབྱུང་། འདི་སྐྱེས་པས་འདི་སྐྱེས་ཏེ། འདི་ལྟར་མ་རིག་པའི་རྐྱེན་
གྱིས་འདུ་བྱེད་རྣམས་ཞེས་པ་ལ་སོགས་པའོ། །དེ་ལ་འདི་ཡོད་པས་
འདི་འབྱུང་བ་ནི་གཡོ་བ་མེད་པའི་རྐྱེན་ལས་བྱུང་བའི་ཕྱིར་ཏེ། རྐྱེན་
ཡོད་ན་འབྲས་བུ་འབྱུང་བ་ཁོ་ནར་ཟད་ཀྱི་འབྲས་བུ་འབྱུང་བར་བྱ་་
130



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བའི་ཕྱིར། རྐྱེན་གཡོ་བ་ནི་ཅི་ཡང་མེད་ཅེས་བྱ་བའི་ཐ་ཚིག་གོ། །འདི་
སྐྱེས་པས་འདི་སྐྱེ་ཞེས་པ་ནི། མི་རྟག་པའི་རྐྱེན་ལས་བྱུང་བའི་ཕྱིར་
ཏེ་མ་བྱུང་བའི་རྒྱུ་ལས་འབྲས་བུ་འབྱུང་བ་མ་གྲུབ་པའི་ཕྱིར་རོ། །མ་
རིག་པའི་རྐྱེན་གྱིས་འདུ་བྱེད་རྣམས་ཞེས་བྱ་བ་ལ་སོགས་པ་ནི་ནུས་་
པའི་རྐྱེན་ལས་བྱུང་བའི་ཕྱིར་རོ། །ཡན་ལག་རྣམ་པར་དབྱེ་བས་
ཇི་ལྟ་བུ་ཞེ་ན། ཡན་ལག་བཅུ་གཉིས་རྣམས་ཏེ། རྟེན་ཅིང་
འབྲེལ་བར་འབྱུང་བའི་ཡན་ལག་བཅུ་གཉིས་ནི། མ་རིག་པ་
དང་༑ འདུ་བྱེད་དང་། རྣམ་པར་ཤེས་པ་དང་། མིང་དང་
གཟུགས་དང་། སྐྱེ་མཆེད་དྲུག་དང་། རེག་པ་དང་། ཚོར་བ་།
དང་༑ སྲེད་པ་དང༌། ལེན་པ་དང་། སྲིད་པ་དང་། སྐྱེ་བ་དང་།
རྒ་ཤིའོ། །ཡན་ལག་མདོར་བསྡུ་བས་ཇི་ལྟ་བུ་ཞེ་ན། རྒྱུའི་དུས་
ན་གང་གིས་འཕེན་པའི་ཡན་ལག་དང་། གང་འཕངས་པའི་
ཡན་ལག་དང་། འབྲས་བུའི་དུས་ན་གང་གིས་མངོན་པར་
འགྲུབ་པར་བྱེད་པའི་ཡན་ལག་དང་། གང་མངོན་པར་གྲུབ་
པའི་ཡན་ལག་གོ། །འཕེན་པའི་ཡན་ལག་གང་ཞེ་ན། མ་རིག་
པ་དང་། འདུ་བྱེད་དང་། རྣམ་པར་ཤེས་པ་སྟེ་བདེན་པ་རྣམས་
མི་ཤེས་པ་སྔོན་དུ་འགྲོ་བའི་ལས་ཀྱི་བག་ཆགས་སེམས་ལ་བསྒོ་བའོ།།
འཕངས་པའི་ཡན་ལག་གང་ཞེ་ན། མིང་དང་གཟུགས་དང་།
སྐྱེ་མཆེད་དྲུག་དང༌། རེག་པ་དང་། ཚོར་བ་དག་སྔ་མ་ལ་ཕྱི་མ་
བརྟེན་ནས་རིམ་གྱིས་མངོན་པར་འགྲུབ་པའོ། །མངོན་པར་
131



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་འགྲུབ་པར་བྱེད་པའི་ཡན་ལག་གང་ཞེ་ན།སྲེད་པ་དང་།
ལེན་པ་དང་། སྲིད་པའོ། །དེ་ཡང་འདོད་པ་ལ་སོགས་པའི་སྲེད་
པ་མ་སྤངས་པའི་དབང་གིས་འདོད་པ་ལ་སོགས་པ་ལ་ལེགས་པར་་་
སྤྱོད་པ་དང་། ཉེས་པར་སྤྱོད་པའི་རྣམ་པ་ལ་སོགས་པར་དགའ་བ་
སྔོན་དུ་འགྲོ་བའི་འདུན་པ་དང་འདོད་ཆགས་ཀྱི་ཉེ་བར་ལེན་པ་
དང་བཅས་པའི་རྣམ་པར་ཤེས་པ་ཡོད་པར་གྱུར་ན་འཆི་བའི་དུས་་་
ན་འབྲས་བུ་འབྱིན་པར་བྱ་བའི་ཕྱིར་འདུན་པ་དང་འདོད་ཆགས་ཀྱི་
རྗེས་སུ་མཐུན་པའི་ལས་གང་ཡང་རུང་བའི་བག་ཆགས་འཐོབ་པར་་
འགྱུར་བའི་ཕྱིར་རོ། །མངོན་པར་གྲུབ་པའི་ཡན་ལག་གང་ཞེ་ན།
སྐྱེ་བ་དང་། རྒ་ཤིའོ། །རྒ་བ་དང་འཆི་བ་ཡན་ལག་གཅིག་ཏུ་བྱ་བ་
ནི་རྒ་བ་མེད་པར་ཡང་འཆི་བ་སྲིད་པའི་ཕྱིར་རོ། །ཡན་ལག་རྐྱེན་
ཉིད་དུ་རྣམ་པར་བཞག་པས་ཇི་ལྟ་བུ་ཞེ་ན། 
བག་ཆགས་
དང་༑ ཤུགས་དང་། ཡིད་ལ་བྱེད་པ་དང་། ལྷན་ཅིག་འབྱུང་
བས་ཀྱང་ཡན་ལག་རྐྱེན་ཉིད་དུ་རྣམ་པར་བཞག་པར་རིག་་་་
པར་བྱ་སྟེ། དེ་ཡང་ཅི་རིགས་སུ་སྦྱར་རོ། །དེ་ལ་མ་རིག་པ་ནི་
འདུ་བྱེད་རྣམས་ཀྱི་རྐྱེན་ཏེ། སྔ་ལོགས་སུ་བྱུང་བའི་བག་ཆགས་ཀྱིས་
རྒྱུའི་རྐྱེན་ནོ། །ཤུགས་ཀྱིས་ཞེས་བྱ་བ་ནི་དེ་མ་ཐག་པའི་རྐྱེན་ཏེ། དེའི་
ཚེ་འཕེན་པའི་བྱེ་བྲག་གིས་འདུ་བྱེད་རྒྱུན་ཆགས་པར་འབྱུང་བའི་
ཕྱིར་རོ། །ཡིད་ལ་བྱེད་པ་ཞེས་པས་ནི་དམིགས་པའི་རྐྱེན་ཏེ། རྨོངས་
པའི་དུས་ན་མཆོག་ལ་སོགས་པར་ཚུལ་བཞིན་མ་ཡིན་པ་ཡིད་ལ་་་་
132



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བྱེད་པས་དམིགས་པའི་ཕྱིར་རོ། །ལྷན་ཅིག་འབྱུང་བས་ཞེས་བྱ་བ་ནི་བྱེ
བདག་པོའི་རྐྱེན་ཏེ། དེའི་དབང་གིས་དེ་དང་མཚུངས་པར་ལྡན་
པའི་སེམས་ལས་བྱུང་བ་རྣམས་དམིགས་པ་ལ་ཕྱིན་ཅི་ལོག་ཏུ་མངོན་
པར་འདུ་བྱེད་པའི་ཕྱིར་རོ། །ཡན་ལག་གི་ལས་རྣམ་པར་གཞག་
པས་ཇི་ལྟ་བུ་ཞེ་ན་སྦྱིར་སྔ་མ་སྔ་མས་ཕྱི་མ་ཕྱི་མ་བསྐྱེད་པའོ། །བྱེ་
བྲག་ཏུ་མ་རིག་པ་ཅིའི་ལས་ཅན་ཞེ་ན། སྲིད་པ་སྔ་ཕྱི་བར་མའི་
མཐའ་ལ་སེམས་ཅན་རྣམས་རྨོངས་པར་བྱེད་པ་དང་། འདུ་
བྱེད་ཀྱིས་ལས་རྣམས་སོགས་པ་ཉིད་ཀྱི་རྐྱེན་ཀྱང་ཡིན་ནོ། །འདུ་
བྱེད་ཅིའི་ལས་ཅན་ཞེ་ན། ལས་ཀྱི་དབང་གི་འགྲོ་བ་རྣམས་སུ་
སེམས་ཅན་དག་སྣ་ཚོགས་པར་རྣམ་པར་འབྱེད་པ་དང་། རྣམ་
པར་ཤེས་པའི་བག་ཆགས་ཀྱི་ས་བོན་གསོ་བའི་རྐྱེན་ཀྱང་ཡིན་་་
ནོ༑ །རྣམ་པར་ཤེས་པ་ཅིའི་ལས་ཅན་ཞེ་ན། སེམས་ཅན་
རྣམས་ཀྱི་ལས་ཀྱི་འཆིང་བའི་བག་ཆགས་འཛིན་པ་དང་། མིང་
དང་གཟུགས་འཕེལ་བྱེད་ཀྱི་རྐྱེན་ཀྱང་ཡིན་ནོ། །མིང་དང་
གཟུགས་ཅིའི་ལས་ཅན་ཞེ་ན། དེ་གྲུབ་པས་སེམས་ཅན་རྣམས་
ལུས་ལེན་དུ་འཇུག་པ་དང་། མིག་ལ་སོགས་པའི་སྐྱེ་མཆེད་དྲུག་
གི་རྐྱེན་ཀྱང་ཡིན་ནོ། །སྐྱེ་མཆེད་དྲུག་ཅིའི་ལས་ཅན་ཞེ་ན།
སེམས་ཅན་རྣམས་ལུས་མ་ཚང་བ་མེད་པ་ཡོངས་སུ་རྫོགས་་་་་
པར་ལེན་དུ་འཇུག་པ་དང་། གསུམ་འདུས་པའི་རེག་པའི་རྐྱེན་
ཀྱང་ཡིན་ནོ། །རེག་པ་ཅིའི་ལས་ཅན་ཞེ་ན། ཡུལ་གྱི་ལོངས་
133



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྤྱོད་ཐམས་ཅད་ལ་སེམས་ཅན་རྣམས་འཛུད་པ་དང་། བདེ་བ་
ལ་སོགས་པའི་ཚོར་བའི་རྐྱེན་ཀྱང་ཡིན་ནོ། །ཚོར་བ་ཅིའི་ལས་
ཅན་ཞེ་ན། སྐྱེ་བའི་ལོངས་སྤྱོད་ལས་ཀྱི་རྣམ་པར་སྨིན་པ་ལ་
སེམས་ཅན་རྣམས་འཛུད་པ་དང་། ཕྲད་པར་འདོད་པའི་སོགས་
ཀྱི་སྲེད་པའི་རྐྱེན་ཀྱང་ཡིན་ནོ། །སྲེད་པ་ཅིའི་ལས་ཅན་ཞེ་ན།
སེམས་ཅན་རྣམས་ཀྱི་ཚེ་རབས་གཞན་གྱི་སྐྱེ་བ་འདྲེན་པ་དང་།
འདོད་པ་ལ་སོགས་པ་ཉེ་བར་ལེན་པའི་རྐྱེན་ཀྱང་ཡིན་ནོ། །ལེན་
པ་ཅིའི་ལས་ཅན་ཞེ་ན། འགྲོ་བའི་བྱེ་བྲག་རྣམས་སུ་ཡང་སྲིད་པ་
ལེན་པའི་ཕྱིར་སེམས་ཅན་རྣམས་ཀྱི་རྣམ་པར་ཤེས་པ་ཉེ་་་་་
བར་ལེན་པ་དང་བཅས་པར་བྱེད་པ་དང་། ཕྱི་མ་གྲུབ་ངེས་ཀྱི་
སྲིད་པའི་རྐྱེན་ཀྱང་ཡིན་ནོ། །སྲིད་པ་ཅིའི་ལས་ཅན་ཞེ་ན། དེ་
མ་ཐག་ཏུ་ཡང་སྲིད་པར་སེམས་ཅན་རྣམས་མངོན་དུ་ཕྱོགས་
པར་བྱེད་པ་དང་། མངལ་གྱི་གནས་ལ་སོགས་པར་སྐྱེ་བའི་རྐྱེན་
ཀྱང་ཡིན་ནོ། །སྐྱེ་བ་ཅིའི་ལས་ཅན་ཞེ་ན། གནས་སྐབས་གཞན་
མིང་དང་གཟུགས་དང་། སྐྱེ་མཆེད་དྲུག་དང་། རེག་པ་དང་།
ཚོར་བའི་བར་རིམ་གྱིས་སེམས་ཅན་རྣམས་ཀྱི་སྐྱེ་བ་མངོན་་་་
པར་འགྲུབ་པར་བྱེད་པ་དང༌། རྒྱུ་གཞན་དུ་འགྱུར་བའི་རྒ་བ་
དང་རྒྱུན་ཆད་པས་ཤི་བའི་རྐྱེན་ཀྱང་ཡིན་ནོ། །རྒ་ཤི་ཅིའི་ལས་
ཅན་ཞེ་ན། རྒ་བས་ཡང་དང་ཡང་ན་ཚོད་འགྱུར་བ་དང༌། ཤི་
བས་སྲོག་འགྱུར་བ་སྟེ་ཚེ་འཇིག་པ་ལ་སེམས་ཅན་རྣམས་སྦྱོར་་་
134



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བའོ། །ཡན་ལག་རྣམས་ཀུན་ནས་ཉོན་མོངས་པར་བསྡུ་བས་
ཇི་ལྟ་བུ་ཞེ་ན། མ་རིག་པ་གང་ཡིན་པ་དང་། སྲེད་པ་གང་
ཡིན་པ་དང་། ལེན་པ་གང་ཡིན་པ་འདི་ནི་ཉོན་མོངས་པའི་
ཀུན་ནས་ཉོན་མོངས་པར་བསྡུའོ། །འདུ་བྱེད་གང་ཡིན་པ་
དང་༑ རྣམ་པར་ཤེས་པ་གང་ཡིན་པ་དང༌། སྲིད་པ་གང་ཡིན་
པ་འདི་ནི་ལས་ཀྱི་ཀུན་ནས་ཉོན་མོངས་པར་བསྡུའོ། །རྣམ་
པར་ཤེས་པ་ལས་ཀྱི་ཀུན་ནས་ཉོན་མོངས་པར་བསྡུ་བ་ནི། རྣམ་པར་
ཤེས་པའི་ཡན་ལག་འདུ་བྱེད་ཀྱི་བག་ཆགས་ཀྱིས་རབ་ཏུ་ཕྱེ་བའི་་་
ཕྱིར་རོ། 
།ལྷག་མ་རྣམས་ནི་ཚེའི་སྟེ་སྐྱེ་བའི་ཀུན་ནས་ཉོན་
མོངས་པར་བསྡུའོ། །དོན་གྱི་ཇི་ལྟ་བུ་ཞེ་ན། དབང་ཕྱུག་ལ་
སོགས་པའི་བྱེད་པ་པོ་མེད་པའི་དོན་ནི་རྟེན་ཅིང་འབྲེལ་བར་་
འབྱུང་བའི་དོན་དང་། མ་རིག་པའི་རྒྱུ་དང་བཅས་པ་ལས་
བྱུང་བའི་དོན་དང་། རང་གི་ངང་གིས་བདག་གམ་སེམས་ཅན་
མེད་པའི་དོན་དང་། རྐྱེན་ལ་རག་ལས་པས་གཞན་གྱི་དབང་གི་ལ
དོན་དང་། རྐྱེན་རྣམས་བྱེད་པ་མེད་པས་གཡོ་བ་མེད་པའི་དོན་
དང་༑ ཐེར་གཟུགས་མ་ཡིན་པས་མི་རྟག་པའི་དོན་དང་། སྐྱེ་
བའི་དུས་ལས་ཕ་རོལ་དུ་མི་གནས་པས་སྐད་ཅིག་མའི་དོན་དང་།
རྒྱུའི་སྐད་ཅིག་འགགས་པ་དང་དུས་མཉམ་དུ་འབྲས་བུའི་སྐད་ཅིག་་
འབྱུང་བས་རྒྱུ་དང་འབྲས་བུའི་རྒྱུད་རྒྱུན་མི་འཆད་པའི་དོན་
དང༌། ཐམས་ཅད་ལས་ཐམས་ཅད་མི་འབྱུང་བས་རྒྱུ་དང་འབྲས་
135



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གབུ་མཐུན་པའི་དོན་དང་། 
རྒྱུ་དུ་མ་དང་གཅིག་གི་རྣམ་པ་ལས་
འབྲས་བུ་གཅིག་དང་དུ་མ་འབྱུང་བས་རྒྱུ་དང་འབྲས་བུ་སྣ་
ཚོགས་ཀྱི་དོན་དང་། རྒྱུ་གཞན་ལས་འབྲས་བུ་གཞན་མི་འབྱུང་
བར་རྒྱུ་དང་འབྲས་བུ་སོ་སོར་ངེས་པའི་དོན་ནི་རྟེན་ཅིང་་་༌༌་
འབྲེལ་བར་འབྱུང་བའི་དོན་ཏོ། །ཡང་རྟེན་ཅིང་འབྲེལ་བར་
འབྱུང་བ་རྣམ་པ་ལྔས་ཟབ་པས་སོ། །དེ་དག་ཇི་ལྟ་བུ་ཞེ་ན། མི་
མཐུན་པའི་རྒྱུ་དང་རྒྱུ་མེད་པར་སྨྲ་བའི་གཉེར་པོར་དོན་གཉིས་ཀྱིས་
རྒྱུས་ཟབ་པ་དང་། བདག་མེད་པའི་དོན་གཅིག་གིས་མཚན་ཉིད་
ཀྱིས་ཟབ་པ་དང་། རྐྱེན་རྣམས་ལས་འབྲས་བུ་འབྱུང་བ་དང་དེས་
མ་བྱས་པས་དོན་གཉིས་ཀྱིས་སྐྱེ་བས་ཟབ་པ་དང་།
མེད་པ་དང་གནས་པར་སྣང་བས་དོན་གཉིས་ཀྱིས་གནས་པས་་་་༌་
ཟབ་པ་དང་། རྒྱུ་ལས་འབྲས་བུ་འབྱུང་བ་རྣམ་པར་ཤེས་པ་དཀའ་
བའི་ཕྱིར་འབྱུང་བས་ཟབ་པས་ཀྱང་ཟབ་པར་བལྟའོ། །ཡང་
རྟེན་ཅིང་འབྲེལ་བར་འབྱུང་བ་སྐད་ཅིག་མ་ཡང་ཡིན་ལ་་་་་
གནས་པར་ཡང་དམིགས། རྟེན་ཅིང་འབྲེལ་བར་འབྱུང་བ་
གཡོ་བ་མེད་པའི་རྐྱེན་ལས་བྱུང་བའང་ཡིན་ལ་ནུས་པའི་་་་་་
རྐྱེན་ལས་འབྱུང་བར་ཡང་དམིགས། རྟེན་ཅིང་འབྲེལ་བར་
འབྱུང་བ་སེམས་ཅན་མེད་པ་ཡང་ཡིན་ལ་སེམས་ཅན་དུ་
ཡང་དམིགས། རྟེན་ཅིང་འབྲེལ་བར་འབྱུང་བ་བྱེད་པ་པོ་
མེད་པ་ཡང་ཡིན་ལ། ལས་དང་འབྲས་བུ་ཆུད་མི་ཟ་བར་ཡང་གནས་པ་
136



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཟབ་པར་འགྱུར་ན།དམིགས་ཤིང་བདག་ལས་མ་ཡིན་ཏེ་གང་གིས་བྱེད་པ་དེ་མ་སྐྱེས་
ཏེ་མེད་པའི་ཕྱིར་རོ། །གཞན་ལས་མ་ཡིན་ཏེ་རྐྱེན་རྣམས་བྱེད་པ་
པོ་མ་ཡིན་པའི་ཕྱིར་རོ། །གཉི་ག་ལས་མ་ཡིན་ཏེ་རྒྱུ་དེ་གཉིས་ཀྱིས་
མ་བྱས་པའི་ཕྱིར་རོ། །རང་གིས་བྱེད་པ་དང་། གཞན་གྱིས་བྱེད་
པ་དང་། རྒྱུ་མེད་པ་ལས་བྱུང་བ་ཡང་མ་ཡིན་ཏེ་རྐྱེན་རྣམས་
ཀྱིས་འབྲས་བུ་སྐྱེད་ནུས་པའི་ཕྱིར་རོ། །བདག་ལས་མ་ཡིན་གཞན་
ལས་མ་ཡིན་ཞེས་མུ་གཉིས་སྤོང་ཡང་རྟེན་ཅིང་འབྲེལ་བར་འབྱུང་བ་
གང་མུ་བཞི་ཆར་སྤོང་བ་ནི་ལྟ་སྨོས་ཀྱང་ཅི་
དགོས་དེའི་ཕྱིར་ཟབ་པའོ། །རབ་ཏུ་དབྱེ་བས་ཇི་ལྟ་བུ་ཞེ་ན།
མིག་དང་གཟུགས་ལ་རྟེན་ནས་མིག་གིས་རྣམ་པར་ཤེས་པ་ལ་་་་་
སོགས་པ་འབྱུང་བའི་རབ་ཏུ་དབྱེ་བ་དང་།སེམས་ཅན་གྱི་
འཇིག་རྟེན་འཆི་འཕོ་དང་སྐྱེ་བའི་རབ་ཏུ་དབྱེ་བ་དང་།
བོན་ལ་བརྟེན་ནས་མྱུ་གུ་སོགས་ཕྱིའི་ལོ་ཏོག་འབྱུང་བའི་རབ་ཏུ་
དབྱེ་བ་དང་། སེམས་ཅན་ཐམས་ཅད་ཀྱི་ཐུན་མོང་གི་ལས་ཀྱིས་
འཇིག་པ་དང་ཆགས་པའི་རབ་ཏུ་དབྱེ་བ་དང་། ཟས་བཞི་པོ་
རྣམས་ཀྱིས་བརྟེན་པའི་རབ་ཏུ་དབྱེ་བ་དང་། ལེགས་པར་སྤྱད་
པ་དང་ཉེས་པར་སྤྱད་པས་འདོད་པ་དང་མི་འདོད་པའི་འགྲོ་་་་
བ་རྣམ་པར་འབྱེད་པའི་རབ་ཏུ་དབྱེ་བ་དང་། ཐར་བའི་ཆ་
དང་མཐུན་པ་ལ་སོགས་པའི་རྣམ་པར་དག་པའི་རབ་ཏུ་དབྱེ་་་་
བ་དང་། ཐོབ་པ་ལ་བརྟེན་ནས་མངོན་པར་ཤེས་པ་སོགས་མཐུ་ས་
137



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྟོབས་ཀྱི་རབ་ཏུ་དབྱེ་བས་ཀྱང་རབ་ཏུ་དབྱེ་བར་བལྟའོ། །
ལུགས་དང་མཐུན་པ་དང་ལུགས་དང་མི་མཐུན་པས་ཇི་ལྟ་་་
བུ་ཞེ་ན། འབྱུང་བའི་རིམ་པས་ཀུན་ནས་ཉོན་མོངས་པའི་མ་
རིག་པའི་རྐྱེན་གྱིས་འདུ་བྱེད་སོགས་ལུགས་དང་མཐུན་པ་དང་་་
རྒ་ཤི་དང་རྒ་ཤི་ཀུན་འབྱུང་བ་དང་། རྒ་ཤི་འགོག་པ་དང༌། རྒ་ཤི་
འགོག་པར་འགྲོ་བའི་ལམ་ཞེས་བྱ་བ་ནི། བདེན་པ་རྣམ་པར་བཞག་
པའི་དབང་དུ་བྱས་པ་ཏེ་ལུགས་དང་མི་མཐུན་པ་དང་། མ་རིག་
པ་འགགས་པས་འདུ་བྱེད་འགགས་པ་སོགས་རྣམ་པར་བྱང་བའི་
ལུགས་དང་མཐུན་པ་དང་། གང་མེད་ན་རྒ་ཤི་མི་འབྱུང་བ་དང་
གང་འགགས་ན་རྒ་ཤི་འགགས་ཞེས་པའི་ལུགས་དང་མི་མཐུན་་
པས་ཀྱང་། རྟེན་ཅིང་འབྲེལ་བར་འབྱུང་བའི་ལུགས་དང་
མཐུན་པ་དང་ལུགས་དང་མི་མཐུན་པ་བསྟན་པར་བལྟའོ། །
ཇི་ལྟར་ན་རྐྱེན་ཡིན། རྐྱེན་རྣམས་ནི་དུ་ཞིག །ཅིའི་ཕྱིར་རྐྱེན་
དུ་བརྟག་ཅེ་ན། རྒྱུའི་རྐྱེན་དང་དེ་མ་ཐག་པའི་རྐྱེན་དང་།
དམིགས་པའི་རྐྱེན་དང་བདག་པོས་ཀྱང་རྐྱེན་དུ་བལྟའོ། །ཕུང་
པོ་ལ་སོགས་པ་ཐམས་ཅད་ཀྱང་རྐྱེན་དུ་བལྟའོ། །ཆོས་རྣམས་
བདག་གི་རྒྱུ་ལས་བྱུང་བར་མངོན་པར་ཞེན་པ་སྤང་བའི་་
ཕྱིར་རོ། །རྒྱུའི་རྐྱེན་གང་ཞེ་ན། ཟག་པ་དང་བཅས་པ་ཀུན་གཞི་
རྣམ་པར་ཤེས་པ་དང་ཟག་པ་མེད་པ་དགེ་བའི་བག་ཆགས་་་་
སོ༑ །ཀུན་གཞིའི་རྣམ་པར་ཤེས་པ་ནི་རྣམ་པ་གཉིས་ཏེ། རྣམ་པར་
138



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
སྨིན་པ་དང་མངོན་པར་འདུ་བྱེད་པ་ལས་བྱུང་བའོ། །དེ་ལ་རྣམ་
པར་སྨིན་པ་ནི་སྐྱེ་བས་ཐོབ་པ་རྣམས་ཀྱི་རྒྱུའི་རྐྱེན་ནོ། །མངོན་པར་
འདུ་བྱེད་པ་ལས་བྱུང་བ་ནི་སྦྱོར་བ་ལས་བྱུང་བ་རྣམས་ཀྱི་སྟེ་ཕྱི་མ་་་
ལ་ཀུན་གཞི་རྣམ་པར་ཤེས་པ་གཞན་གྱི་རྒྱུའི་རྐྱེན་དུ་བལྟ་བར་བྱའོ། །
མངོན་པར་འདུ་བྱེད་པ་ལས་བྱུང་བའི་ཀུན་གཞི་རྣམ་པར་ཤེས་པ་་་
ནི་ཚེ་འདིའི་འཇུག་པའི་རྣམ་པར་ཤེས་པ་དང་ལྷན་ཅིག་འབྱུང་བའི་
བག་ཆགས་བསྒོས་པར་རིག་པར་བྱའོ། །དགེ་བའི་བག་ཆགས་ནི་
ཐར་བའི་ཆ་དང་མཐུན་པ་རྣམས་ཀྱི་བག་ཆགས་སུ་བལྟ་བར་བྱ་སྟེ།
དེ་དག་ནི་འཇིག་རྟེན་ལས་འདས་པ་ཐོབ་པའི་རྒྱུ་མཐུན་པའི་ཆོས་་
ཀྱི་རྒྱུ་ལས་བྱུང་བའི་ཕྱིར་དེའི་བག་ཆགས་ནི་འཇིག་རྟེན་ལས་འདས་
པའི་ཆོས་ཀྱི་རྒྱུ་ཉིད་དུ་རིག་པར་བྱའོ། །ཡང་ངོ་བོ་ཉིད་དང་།
རབ་ཏུ་དབྱེ་བ་གཉིས་ནི་བྱེད་པའི་རྒྱུ་དང་། གྲོགས་ནི་ལྷན་ཅིག་
འབྱུང་བའི་རྒྱུ་དང་། མཐུན་པར་རྟོགས་པ་ནི་མཚུངས་པར་ལྡན་
པའི་རྒྱུ་དང་། རྒྱས་པ་ནི་སྐལ་བ་མཉམ་པའི་རྒྱུ་དང་། བར་དུ་
གཅོད་པ་ནི་ཀུན་ཏུ་འགྲོ་བའི་རྒྱུ་དང་། ཡོངས་སུ་འཛིན་པ་ནི་
རྣམ་པར་སྨིན་པའི་རྒྱུ་སྟེ་འདིས་ཀྱང་རྒྱུའི་རྐྱེན་དུ་བལྟའོ། །རྒྱུའི་
ངོ་བོ་ཉིད་ཀྱི་དབང་དུ་བྱས་ནས་བྱེད་པའི་རྒྱུ་རྣམ་པར་བཞག་པའི་
ཕྱིར་རྒྱུ་ཐམས་ཅད་ནི་བྱེད་པའི་རྒྱུའི་ནང་དུ་འདུས་པར་རིག་པར་
བྱའོ༑ །གྲོགས་ལ་སོགས་པ་ནི་བྱེ་བྲག་བསྟན་པའི་ཕྱིར་སོ་སོར་རྣམ་
པར་བཞག་གོ། །བྱེད་པའི་རྒྱུའི་རབ་ཏུ་དབྱེ་བ་ལ་རྣམ་པར་ཤེས་
139



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
༔པའི་ཚོགས་ལ་སོགས་གོང་བསྟན་པ་དེ་ནི་དཔེ་ཙམ་དུ་བལྟ་བར་
བྱའོ། །ཕྱོགས་འདིས་ནི་དེ་ལྟ་བུའི་རང་བཞིན་ཅན་གཞན་ཡང་
རྟོགས་པར་བྱའོ། །ངོ་བོ་ཉིད་ཀྱིས་ཇི་ལྟ་བུ་ཞེ་ན། བྱེད་རྒྱུ་སྟེ་
རྒྱུའི་ངོ་བོ་ཉིད་དོ། །རབ་ཏུ་དབྱེ་བས་ཇི་ལྟ་བུ་ཞེ་ན། འབྱུང་
བའི་བྱེད་རྒྱུ་ནི་དཔེར་ན་རྣམ་པར་ཤེས་པའི་ནི་རྣམ་པར་་
ཤེས་པའི་ཚོགས་མ་བྱུང་བ་འབྱུང་བར་བྱེད་པ་ལྟ་བུའོ། །གནས་
པའི་བྱེད་རྒྱུ་ནི་སྐྱེས་པའི་རྒྱུད་རྒྱུན་མི་ཆད་པར་བྱེད་པ་སྟེ།
དཔེར་ན་སེམས་ཅན་བྱུང་བ་རྣམས་དང་འབྱུང་བར་འདོད་།
པ་རྣམས་ཀྱི་ཟས་ལྟ་བུའོ། །རྟེན་པའི་བྱེད་རྒྱུ་ནི་ལྟུང་བའི་
གེགས་བྱེད་པ་སྟེ། དཔེར་ན་སེམས་ཅན་རྣམས་ཀྱི་ས་ལྟ་བུའོ། །
གསལ་བའི་བྱེད་རྒྱུ་ནི་སྒྲིབ་པ་གསལ་བར་བྱེད་པ་སྟེ། དཔེར་ན་
གཟུགས་རྣམས་ཀྱི་སྒྲོན་མ་ལྟ་བུའོ། །འགྱུར་བའི་བྱེད་རྒྱུ་ནི་
རྒྱུད་གཞན་དུ་འགྱུར་བར་བྱེད་པ་སྟེ། དཔེར་ན་ཤིང་གི་མེ་ལྟ་
བུའོ༑ །འབྲལ་བའི་བྱེད་རྒྱུ་ནི་འབྲེལ་བ་གཉིས་སུ་གཅོད་པར་
བྱེད་པ་སྟེ། དཔེར་ན་རྔ་བར་བྱེད་པའི་ཟོར་བ་ལྟ་བུའོ། །
བསྒྱུར་བའི་བྱེད་རྒྱུ་ནི་དེའི་ཆ་ཤས་ཕུལ་གཞན་དུ་འཕོ་བར་བྱེད་་་
པ་སྟེ། དཔེར་ན་གསེར་ལ་སོགས་པའི་བཟོ་བའི་གནས་ལ་
སོགས་པ་ལྟ་བུའོ། །ཡིད་ཆེས་པའི་བྱེད་རྒྱུ་ནི་ལྐོག་ཏུ་གྱུར་པ་
རྣམས་རྗེས་སུ་དཔག་པ་སྟེ། དཔེར་ན་མེའི་དུ་བ་ལྟ་བུའོ། །ཡིད་
ཆེས་པར་བྱེད་པའི་བྱེད་རྒྱུ་ནི་ཡང་དག་པར་ངེས་པར་བྱེད་པ་་་
140



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
སྟེ། དཔེར་ན་བསྒྲུབ་པའི་དམ་བཅའ་བ་དང་གཏན་ཚིགས་
དང་དཔེ་རྣམས་ལྟ་བུའོ། །འཐོབ་པའི་བྱེད་རྒྱུ་ནི་ཐོབ་པར་
བྱེད་པའི་ཐབས་ཏེ། དཔེར་ན་མྱ་ངན་ལས་འདས་པའི་ལམ་ལྟ་
བུའོ། །ཐ་སྙད་ཀྱི་བྱེད་རྒྱུ་ནི་རྗེས་སུ་ཐ་སྙད་འདོགས་པ་སྟེ།
དཔེར་ན་མིང་དང་མཚན་མ་དང་མཐོང་བ་ལྟ་བུའོ། །ལྟོས་
པའི་བྱེད་རྒྱུ་ནི། གང་ལ་ལྟོས་ནས་གང་དོན་དུ་གཉེར་བའི་
འདུན་པ་འབྱུང་བ་སྟེ། དཔེར་ན་བཀྲེས་པ་ལ་ལྟོས་ནས་ཟས་
ལྟ་བུའོ། །འཕེན་པའི་བྱེད་རྒྱུ་ནི་བརྒྱུད་དེ་འབྱུང་བས་རྒྱང་རིང་
པོའི་རྐྱེན་ཏེ། དཔེར་ན་རྒ་ཤིའི་མ་རིག་པ་ལྟ་བུའོ། །མངོན་
པར་འགྲུབ་པའི་བྱེད་རྒྱུ་ནི་དེ་མ་ཐག་ཏུ་འབྱུང་བས་ཉེ་བའི་
རྐྱེན་ཏེ། དཔེར་ན་འདུ་བྱེད་རྣམས་ཀྱི་མ་རིག་པ་ལྟ་བུའོ། །
ཡོངས་སུ་འཛིན་པའི་བྱེད་རྒྱུ་ནི་དེ་ལས་གཞན་རང་གི་ས
ལས་བྱུང་བ་སྟོབས་བསྐྱེད་པའི་རྐྱེན་ཏེ། དཔེར་ན་ལོ་ཏོག་
འབྱུང་བའི་ཞིང་དང་ཆུ་དང་ལུད་ལ་སོགས་པ་ལྟ་བུའོ། །
ཆུད་པར་བྱེད་པའི་བྱེད་རྒྱུ་ནི་མཐུན་པའི་སྒོ་ནས་རྗེས་སུ་
མཐུན་པ་འགྲུབ་པའི་རྐྱེན་ཏེ། དཔེར་ན་རྒྱལ་པོ་མཉེས་པར་བྱ་
བའི་ཕྱིར་རྒྱལ་པོ་ལ་ལེགས་པར་བརྟེན་པ་ལྟ་བུའོ། །སོ་སོར་
ངེས་པའི་བྱེད་རྒྱུ་ནི་རང་བཞིན་ཐ་དད་པས་འབྲས་བུ་གཞན་
དང་གཞན་འབྱུང་བའི་རྐྱེན་སྣ་ཚོགས་པ་སྟེ། དཔེར་ན་འགྲོ་བ་
ལྔ་པོ་དག་གིས་འགྲོ་བ་ལྔའི་རྐྱེན་ལྟ་བུའོ།།ལྷན་ཅིག་བྱེད་
141



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལཔའི་བྱེད་རྒྱུ་ནི། རང་གི་འབྲས་བུ་འགྲུབ་པར་བྱེད་པ་རྒྱུ་གཞན་ལ་
ལྟོས་ཏེ་རྐྱེན་རྣམས་ཚོགས་པ་སྟེ། དཔེར་ན་རྣམ་པར་ཤེས་
པའི་རྒྱུ་བདག་རྐྱེན་དབང་པོ་མ་ཉམས་པ་དང་། དམིགས་རྐྱེན་
ཡུལ་ཡང་སྣང་བ་དང་། དེ་མ་ཐག་རྐྱེན་དེ་སྐྱེད་པའི་ཡིད་ལ་
བྱེད་པ་ཡང་ཉེ་བར་གནས་པ་ལྟ་བུའོ། །མི་མཐུན་པའི་བྱེད་
རྒྱུ་ནི་དེ་ལ་བར་ཆད་བྱེད་པ་སྟེ། དཔེར་ན་ལོ་ཏོག་ལ་སེར་བ་
ལྟ་བུའོ། །མི་མཐུན་པ་མ་ཡིན་པའི་བྱེད་རྒྱུ་ནི་བར་ཆད་མི་
བྱེད་པ་སྟེ། དཔེར་ན་བར་ཆད་བྱེད་པ་དེ་ཉིད་མེད་པ་ལྟ་
བུའོ༑ །གྲོགས་ཀྱིས་ཇི་ལྟ་བུ་ཞེ་ན། ཆོས་གང་དག་གྲོགས་ཡོད་
ན་འབྱུང་གི་དེ་ལས་གྲོགས་གང་ཡང་རུང་བ་མ་ཚང་ན་མ་་་་
ཡིན་པ་སྟེ། འདི་ལྟ་སྟེ། ཚོགས་པ་གཅིག་ན་གནས་པའི་འབྱུང་བ་
རྣམས་དང་འབྱུང་བ་ལས་གྱུར་པ་གཟུགས་ལ་སོགས་པའོ། །
མཐུན་པར་རྟོགས་པས་ཇི་ལྟ་བུ་ཞེ་ན། ཆོས་གང་དག་ལྷན་
ཅིག་འབྱུང་བས་དམིགས་པ་མཐུན་པར་རྟོགས་ཀྱི་གང་ཡང་་
རུང་བ་མ་ཚང་ན་དམིགས་པ་རྟོགས་པ་མ་ཡིན་པ་སྟེ། འདི་ལྟ་
སྟེ༑ ལྷན་ཅིག་པའི་སེམས་དང་སེམས་ལས་བྱུང་བ་རྣམས་སོ། །
རྒྱས་པས་ཇི་ལྟ་བུ་ཞེ་ན། སྔོན་དགེ་བ་དང་མི་དགེ་བ་དང་
ལུང་དུ་མ་བསྟན་པའི་ཆོས་བསྒོམས་པ་རྣམས་ཕྱི་མའི་མཐར་
ས་བོན་ཡོངས་སུ་གསོས་ཏེ་གོང་ནས་གོང་དུ་ཤིན་ཏུ་རྒྱས་པ་་་་་་
དང་། མཆོག་ཏུ་རྒྱས་པར་འབྱུང་བ་གང་ཡིན་པའོ། །དེ་ལྟར་
142



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
འང་
ན་སྐལ་བ་མཉམ་པའི་རྒྱུ་འདི་ནི་འདྲ་བ་རྣམས་ཀྱི་རྒྱས་པར་བྱེད་་་་
པའི་རྒྱུ་རྣམ་པར་བཞག་གོ། །བར་དུ་གཅོད་པས་ཇི་ལྟ་བུ་ཞེ་ན།
གང་མྱ་ངན་ལས་འདས་པའི་རྒྱུད་ཐག་བསྲིང་བའི་ཕྱིར་ཉོན་
མོངས་པ་གང་ཡང་རུང་བའི་རྒྱུན་རྒྱས་པར་བརྟེན་པར་བྱེད་
པའོ༑ །ཀུན་ཏུ་འགྲོ་བའི་རྒྱུ་འདི་ནི་འདྲ་བར་བྱེད་པ་འབའ་ཞིག་ཏུ་
མ་ཟད་ཀྱི་འོན་ཀྱང་འདོད་ཆགས་ལ་སོགས་པའི་ཉོན་མོངས་པ་གང་
ཡང་རུང་བ་གོམས་པས་ཞེ་སྡང་ལ་སོགས་པའི་རྒྱུན་ཀྱང་རྒྱས་པར་
བྱེད་པ་དེའི་ཕྱིར་འཆིང་བར་བྱེད་པས་ན་ཐར་བ་ཐོབ་པའི་བར་དུ་་
གཅོད་པར་རྣམ་པར་བཞག་གོ། །ཡོངས་སུ་འཛིན་པས་ཇི་ལྟ་བུ་
ཞེ་ན། ཕྱི་མའི་ལུས་ཡོངས་སུ་འཛིན་པའི་ཕྱིར་མི་དགེ་བ་དང་།
དགེ་བ་ཟག་པ་དང་བཅས་པའི་ཆོས་རྣམས་སོ། །རྣམ་པར་
སྨིན་པའི་རྒྱུ་ནི་ཕྱི་མ་ལ་གཅིག་ཏུ་མི་འདྲ་བ་མ་བསྒྲིབས་པ་ལུང་དུ་་
མི་སྟོན་པར་ལུས་སུ་བསྡུས་པ་སྟེ་རྣམ་པར་སྨིན་པ་འཕེན་པའི་ཕྱིར་་
ཡོངས་སུ་འཛིན་པའི་དོན་གྱིས་རྣམ་པར་བཞག་གོ། །དེ་མ་ཐག་
པས་ཇི་ལྟ་བུ་ཞེ་ན། རྒྱུན་མི་འཆད་པར་སེམས་གཞན་གྱིས་
བར་ཆད་མེད་པ་དང་། སེམས་དང་སེམས་ལས་བྱུང་བ་དགེ་བ་
རྣམས་ནི་མཐུན་པ་དགེ་བ་དང་མི་མཐུན་པ་མི་དགེ་བ་དང་་་་
ལུང་དུ་མ་བསྟན་པ་དག་ལ་སེམས་དང་སེམས་ལས་བྱུང་་་་་་
བའི་རིམ་གྱིས་འབྱུང་བའི་དེ་མ་ཐག་རྐྱེན་བྱས་པས་ཀྱང་དེ་མ་
ཐག་པའི་རྐྱེན་དུ་བལྟའོ། །དེ་བཞིན་དུ་མི་དགེ་བ་དང་ལུང་དུ་མ་
143



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བསྟན་པ་ལ་སོགས་པ་ཡང་རང་དང་གཞན་གྱི་རྣམ་པ་རྣམས་དང་་
སྦྱར་བར་བྱའོ། །དམིགས་པས་ཇི་ལྟ་བུ་ཞེ་ན། ཡུལ་ཡོངས་སུ་
ཆད་པ་རྣམ་པར་ཤེས་པ་ལྔ་པོ་དག་གི་སོ་སོའི་དམིགས་པ་དང་།
ཡུལ་ཡོངས་སུ་མ་ཆད་པ་ཡིད་ཀྱི་རྣམ་པར་ཤེས་པའི་དམིགས་་་
པ་ཆོས་ཐམས་ཅད་དང་། ཡུལ་ལ་བཀྲ་བར་འཛིན་པ་མེད་པ་
མིང་ལ་མ་བྱང་བའི་དམིགས་པ་དང་། ཡུལ་ལ་བཀྲ་བར་
འཛིན་པ་མིང་ལ་བྱང་བའི་དམིགས་པ་དང་། དངོས་པོ་དང་
བཅས་པའི་ཡུལ་གྱི་སྟེ་ལྟ་བ་དང་ང་རྒྱལ་དང་དེ་དང་མཚུངས་
པར་ལྡན་པའི་ཆོས་རྣམས་མ་གཏོགས་པར་དེ་ལས་གཞན་པ་དག་གི་
དམིགས་པ་དང་། དངོས་པོ་མེད་པའི་ཡུལ་གྱི་སྟེ་དེ་དག་མ་
གཏོགས་པ་རྣམས་ཀྱི་དམིགས་པ་དང་། དངོས་པོའི་དམིགས་
པ་ནི་ཟག་པ་མེད་པ་ལ་དམིགས་པ་དང་སྐལ་བ་མི་མཉམ་པའི་་
ཁམས་དང་། སའི་ཀུན་ཏུ་འགྲོ་བ་རྣམས་དང་། མ་འོངས་པའི་
།
དམིགས་པ་གཞི་གཏན་ལ་ཕེབས་པ་མེད་པ་མ་གཏོགས་པར་དེ་ལས་
གཞན་པ་དག་གི་དམིགས་པ་དང་། ཀུན་བརྟགས་པའི་དམིགས་
པ་ནི་དེར་མ་གཏོགས་པ་རྣམས་ཀྱི་དམིགས་པ་སྟེ་རང་གི་ཀུན་
བརྟགས་པ་ཙམ་ལ་དམིགས་པའི་ཕྱིར་དང་། ཕྱིན་ཅི་ལོག་གི་
དམིགས་པ་ནི་རྟག་པ་ལ་སོགས་པའི་རྣམ་པ་ལ་དམིགས་པ་དང་།
ཕྱིན་ཅི་མ་ལོག་པའི་དམིགས་པ་ནི་མི་རྟག་པ་ལ་སོགས་པའི་
རྣམ་པ་ལ་དམིགས་པ་དང་། ཐོགས་པ་དང་བཅས་པའི་
144



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དུ་ལས་དམིགས་པ་ནི་ཤེས་བྱའི་སྒྲིབ་པ་མ་སྤངས་པ་རྣམས་ཀྱི་དམིགས་པ་
དང་༑ ཐོགས་པ་མེད་པའི་དམིགས་པ་སྟེ་ཤེས་བྱའི་སྒྲིབ་པ་
སྤངས་པ་རྣམས་ཀྱི་དམིགས་པས་ཀྱང་དམིགས་པའི་རྐྱེན་དུ་་་་་་
བལྟའོ༑ །བདག་པོས་ཇི་ལྟ་བུ་ཞེ་ན། རྟེན་ལ་དབང་བྱེད་པ་ནི་
རླུང་གི་དཀྱིལ་འཁོར་ནི་ཆུའི་དཀྱིལ་འཁོར་ལ་སོགས་པའི་རྟེན་ལ
དབང་བྱེད་པས་བདག་པོའི་རྐྱེན་དང་། སྣོད་ཀྱི་འཇིག་རྟེན་ནི་
སེམས་ཅན་གྱི་འཇིག་རྟེན་གྱིའོ། །འབྱུང་བ་རྣམས་ནི་འབྱུང་བ་
གྱུར་པ་རྣམས་ཀྱིའོ། །དབང་པོ་རྣམས་ནི་རྣམ་པར་ཤེས་པ་རྣམས་ལ་
དབང་བྱེད་པས་བདག་པོའི་རྐྱེན་དང༌། སེམས་ཅན་ཐམས་ཅད་ཀྱི་
ཐུན་མོང་གི་ལས་ནི་སྣོད་ཀྱི་འཇིག་རྟེན་འཕེན་པ་ལ་དབང་བྱེད་་
པ་བདག་པོའི་རྐྱེན་དང་། སྔོན་གྱི་ཟག་པ་དང་བཅས་པའི་ལས་
རྣམས་ནི་རྣམ་པར་སྨིན་པའིའོ་ཞེས་བྱ་བ་ལ་སོགས་པའོ། །སེམས་ནི་
སེམས་ལས་བྱུང་བ་རྣམས་ཀྱི་ལྷན་གཅིག་འབྱུང་བ་ལ་དབང་་་་
བྱེད་པ་ས་བདག་པོའི་རྐྱེན་དང་། ཡིད་ལ་བྱེད་པ་ནི་སེམས་ཀྱིའོ། །
རེག་པ་ནི་ཚོར་བའིའོ། །ཞེས་བྱ་བ་ལ་སོགས་པའོ། །འདི་མན་ཆད་
དབང་པོ་ཉེར་གཉིས་ཀྱི་དབང་དུ་བྱས་ཏེ་བདག་པོར་རྣམ་པར་་
བཞག་པ་སྟེ་དེ་ཡང་ཡུལ་གཟུགས་སོགས་ལ་དབང་བྱེད་པ་མིག་་་་
ལ་སོགས་པ་དབང་པོ་དྲུག་དང་། མངལ་དུ་སྐྱེ་བར་དབང་བྱེད་
པ་ཕོ་དང་མོའི་དབང་པོ་དང༌། རིས་མཐུན་དུ་གནས་པར་
དབང་བྱེད་པ་སྲོག་གི་དབང་པོ་དང་།རྣམ་པར་སྨིན་པའི་བ
145



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འབྲས་བུ་ལ་ཉེ་བར་སྤྱོད་པར་དབང་བྱེད་པ་བདེ་བ་སྡུག་་
བསྔལ་ཡིད་བདེ་ཡིད་མི་བདེ་བཏང་སྙོམས་ཀྱི་དབང་པོ་སྟེ་ལྔ་དང་།
འཇིག་རྟེན་པའི་ལམ་གྱིས་ཉོན་མོངས་པ་མངོན་དུ་གྱུར་པ་རྣམ་
པར་དག་པ་ལ་དབང་བྱེད་པ་དད་པ་བརྩོན་འགྲུས་དྲན་པ་ཏིང་
ངེ་འཛིན་ཤེས་རབ་ཀྱི་དབང་པོ་སྟེ་ལྔ་དང༌། འཇིག་རྟེན་ལས་
འདས་པའི་ལམ་གྱིས་བག་ལ་ཉལ་རྣམ་པར་དག་པ་ལ་དབང་་་
བྱེད་པ་མི་ཤེས་པ་ཀུན་ཤེས་པར་བྱེད་པའི་དབང་པོ་ཀུན་ཤེས་པའི་
དབང་པོ་ཀུན་ཤེས་པ་དང་ལྡན་པའི་དབང་པོ་གསུམ་གྱིས་ཀྱང་་་་་་
བདག་པོའི་རྐྱེན་དུ་བལྟའོ། །ཇི་ལྟར་ན་བརྟེན་པ་མཚུངས་པ་
དང་དེ་དང་མཚུངས་པ་ཡིན། བརྟེན་པ་མཚུངས་པ་དང་དེ་
དང་མཚུངས་པ་རྣམས་ནི་དུ་ཞིག །ཅིའི་ཕྱིར་བརྟེན་པ་
མཚུངས་པ་དེ་དང་མཚུངས་པར་བརྟག་ཅེ་ན། རྣམ་པར་
ཤེས་པ་དང་མ་བྲལ་ཞིང་རྣམ་པར་ཤེས་པ་དེ་དང་འདྲ་བའི་་
དབང་པོ་ཡུལ་རྣམས་ལ་རྒྱུན་དུ་འབྱུང་བ་ནི་རྣམ་པར་ཤེས་པ་་་
འབྱུང་བ་དང་འདྲ་བའི་ཕྱིར་དང་། རྣམ་པར་ཤེས་པ་དང་བྲལ་
ཞིང་དབང་པོ་རང་གི་མཚན་ཉིད་དང་འདྲ་བ་རྒྱུན་དུ་འབྱུང་་་
བས་ཀྱང་རིམ་པ་བཞིན་བརྟེན་པ་མཚུངས་པ་དང་དེ་དང་་་་་་
མཚུངས་པར་བལྟའོ། །མིག་ལ་སོགས་པ་ལྔ་ནི་གཟུགས་ཀྱི་ཕུང་
པོའི་ཕྱོགས་གཅིག་དང་། གཟུགས་ཅན་གྱི་ཁམས་དང་སྐྱེ་
མཆེད་ལྔའོ། །དེས་ནི་བདག་རྣམ་པར་ཤེས་པ་དང་ལྡན་པ་
146



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དང་མི་ལྡན་པར་མངོན་པར་ཞེན་པ་སྤང་བའི་ཕྱིར་རོ། །ཇི་
ལྟར་ན་ཟིན་པ་ཡིན། ཟིན་པ་རྣམས་ནི་དུ་ཞིག །ཅིའི་ཕྱིར་
ཟིན་པར་བརྟག་ཅེ་ན། གཟུགས་གང་ལ་བརྟེན་ནས་ཚོར་བ་
འབྱུང་དུ་རུང་བ་ཚོར་བ་འབྱུང་བའི་གནས་ཀྱི་གཟུགས་དེ་ནི་་་
ཟིན་པར་བལྟའོ། །གནས་དང་བཅས་པའི་དབང་པོའི་བསྡུས་པ་
ནི་གཟུགས་ཀྱི་ཕུང་པོའི་ཕྱོགས་གཅིག་དང༌། མིག་ལ་སོགས་པ་
ལྔ་ནི་ཁམས་དང༌། སྐྱེ་མཆེད་གཟུགས་ཅན་ལྔ་དང་གཟུགས་དྲི་
རོ་རེག་བྱ་དབང་པོ་ལས་གཞན་དུ་མ་གྱུར་པས་བཞིའི་ཕྱོགས་་་་་
གཅིག་གོ། །དེས་ནི་བདག་ལུས་ལ་དབང་བསྒྱུར་བར་མངོན་
པར་ཞེན་པ་སྤང་བའི་ཕྱིར་རོ། །ཇི་ལྟར་ན་དབང་པོ་ཡིན།
དབང་པོ་རྣམས་ནི་དུ་ཞིག །ཅིའི་ཕྱིར་དབང་པོ་བརྟག་ཅེ་ན།
མིག་སོགས་དྲུག་ཡུལ་ལ་འཛིན་པར་དབང་བྱེད་པ་དང་།ཕོ་
མོའི་གཉིས་ཀྱིས་རིགས་ཀྱི་རྒྱུད་ལ་དབང་བྱེད་པ་དང༌། སྲོག་
གིས་རིས་མཐུན་པར་གནས་པར་དབང་བྱེད་པ་དང་། ཚོར་བ་
ལྔས་དགེ་བ་དང་མི་དགེ་བའི་ལས་ཀྱི་འབྲས་བུ་ལ་ཉེ་བར་་་་་
སྤྱོད་པར་དབང་བྱེད་པ་དང་། དད་སོགས་ལྔས་འཇིག་རྟེན་གྱི་
འདོད་ཆགས་དང་བྲལ་བ་ཉིད་ལ་དབང་བྱེད་པ་དང་། ཀུན་
ཤེས་གསུམ་གྱིས་འཇིག་རྟེན་ལས་འདས་པའི་འདོད་ཆགས་་་་
དང་བྲལ་བ་ཉིད་ལ་དབང་བྱེད་པས་ཀྱང་དབང་པོར་བལྟའོ།
ཚོར་བའི་ཕུང་པོ་དང་། རྣམ་པར་ཤེས་པའི་ཕུང་པོ་དང་།
147



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མིག་སོགས་ལྔ་ཕོ་དང་མོའི་དབང་པོ་སྟེ་བདུན་ནི་གཟུགས་ཀྱི་་་
ཕྱོགས་གཅིག་དང་སྲོག་དང་དད་སོགས་ལྔ་ནི་འདུ་བྱེད་ཀྱི་ཕུང་་་
པོའི་ཕྱོགས་གཅིག་དང་། དབང་པོ་དང་རྣམ་པར་ཤེས་པའི་
ཁམས་བཅུ་གཉིས་དང་། ནང་གི་སྐྱེ་མཆེད་དྲུག་དང་། སྲོག་
དང་བདེ་སོགས་ལྔ་དང་དད་སོགས་ལྔ་ནི་ཆོས་ཀྱི་ཁམས་དང་།
སྐྱེ་མཆེད་ཀྱི་ཕྱོགས་གཅིག་གོ། །དེས་ནི་བདག་དབང་བྱེད་
པར་མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་ན་སྡུག་
བསྔལ་གྱི་སྡུག་བསྔལ་ཉིད་ཡིན། སྡུག་བསྔལ་གྱི་སྡུག་བསྔལ་
ཉིད་རྣམས་ནི་དུ་ཞིག །ཅིའི་ཕྱིར་སྡུག་བསྔལ་གྱི་སྡུག་བསྔལ་
ཉིད་དུ་བརྟག་ཅེ་ན། སྡུག་བསྔལ་གྱི་བདག་ཉིད་ཅན་གྱི་ཚོར་
བའི་རང་གི་མཚན་ཉིད་དང་། སྡུག་བསྔལ་མྱོང་བར་འགྱུར་
བའི་རྒྱུར་གྱུར་པའི་དབང་པོ་དང་དོན་རྣམས་དང་དེ་དང་མཚུངས་
པར་ལྡན་པའི་ཆོས་ཀྱི་རང་གི་མཚན་ཉིད་ཀྱིས་ཀྱང་སྡུག་་་་་་་་
བསྔལ་གྱི་སྡུག་བསྔལ་ཉིད་དུ་བལྟའོ། །ཕུང་སོགས་ཐམས་ཅད་
ཀྱི་ཕྱོགས་གཅིག་གོ། །དེས་ནི་བདག་སྡུག་བསྔལ་བར་མངོན་
པར་ཞེན་པ་སྤང་བའི་ཕྱིར་རོ། །ཇི་ལྟར་ན་འགྱུར་བའི་སྡུག་
བསྔལ་ཉིད་ཡིན། འགྱུར་བའི་སྡུག་བསྔལ་རྣམས་ནི་དུ་ཞིག །
ཅིའི་ཕྱིར་འགྱུར་བའི་སྡུག་བསྔལ་ཉིད་དུ་བརྟག་ཅེ་ན། ཟག་
བཅས་བདེ་བའི་ཚོར་བ་འགྱུར་བ་རང་གི་མཚན་ཉིད་དང་།
བདེ་བ་མྱོང་བར་འགྱུར་བའི་དབང་སོགས་ཀྱི་ཆོས་འགྱུར་བ་་་
148



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
རང་གི་མཚན་ཉིད་དང་། བདེ་བ་རྒྱུ་དང་བཅས་པ་དེ་ལ་ཡང་
རྗེས་སུ་ཆགས་པས་སེམས་ཡིད་མི་བདེ་བར་འགྱུར་བས་ཀྱང་་་་
འགྱུར་བའི་སྡུག་བསྔལ་ཉིད་དུ་བལྟའོ། །ཕུང་སོགས་ཐམས་
ཅད་ཀྱི་ཕྱོགས་གཅིག་གོ། །དེས་ནི་བདག་བདེ་བར་མངོན་
པར་ཞེན་པ་སྤང་བའི་ཕྱིར་རོ། །ཇི་ལྟར་ན་འདུ་བྱེད་ཀྱི་སྡུག་
བསྔལ་ཉིད་ཡིན། འདུ་བྱེད་ཀྱི་སྡུག་བསྔལ་རྣམས་ནི་དུ་ཞིག །
ཅིའི་ཕྱིར་འདུ་བྱེད་ཀྱི་སྡུག་བསྔལ་ཉིད་དུ་བརྟག་ཅེ་ན། སྡུག་
བསྔལ་ཡང་མ་ཡིན་བདེ་བ་ཡང་མ་ཡིན་པའི་ཚོར་བ་ཀུན་
གཞིའི་རྣམ་པར་ཤེས་པ་དང་མཚུངས་པར་ལྡན་པའི་རང་གི་
མཚན་ཉིད་དང་། སྡུག་བསྔལ་ཡང་མ་ཡིན། བདེ་བ་ཡང་མ་
ཡིན་པ་དེ་ཉིད་མྱོང་བར་འགྱུར་བའི་འདུ་བྱེད་ཀྱི་ཆོས་ཀྱི་རང་་་
གི་མཚན་ཉིད་དང་། སྡུག་བསྔལ་དང་འགྱུར་བའི་སྡུག་བསྔལ་དེ་
གཉི་གའི་གནས་ངན་ལེན་ཡོངས་སུ་འཛིན་པ་དང་། སྡུག་
བསྔལ་དེ་གཉི་གའི་ལས་རྣམ་པར་མ་ཐར་བས་རེས་འགའ་ནི་་་་་
བདེ་བའི་གནས་སྐབས་ལ་བརྟེན་རེས་འགའ་ནི་སྡུག་བསྔལ་གྱི་
གནས་སྐབས་ལ་བརྟེན་ཏེ་མི་རྟག་པ་ཉིད་ཀྱིས་རྗེས་སུ་བཅིངས་
པས་གྲུབ་པ་དང་། བདེ་བ་སྟེ་བྱུང་ནས་གནས་པ་མ་ཡིན་པས་
ཀྱང་འདུ་བྱེད་ཀྱི་སྡུག་བསྔལ་ཉིད་དུ་བལྟའོ། །ཕུང་པོ་ལྔ་པོ་
རྣམས་དང་། ཡིད་དང་ཆོས་དང་ཡིད་ཀྱི་རྣམ་པར་ཤེས་པའི་
ཁམས་གསུམ་དང་། ཡིད་དང་ཆོས་ཀྱི་སྐྱེ་མཆེད་གཉིས་ཀྱི་
149



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཕྱོགས་གཅིག་ཟག་པ་མེད་པ་མ་གཏོགས་པ་ཐམས་ཅད་དོ། །
དེས་ནི་བདག་སྡུག་བསྔལ་ཡང་མ་ཡིན་བདེ་བ་ཡང་མ་ཡིན་་་
པར་མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་ན་རྣམ་།
པར་སྨིན་པ་དང་བཅས་པ་ཡིན། རྣམ་པར་སྨིན་པ་དང་
བཅས་པ་རྣམས་ནི་དུ་ཞིག །ཅིའི་ཕྱིར་རྣམ་པར་སྨིན་པ་དང་
བཅས་པར་བརྟག་ཅེ་ན། མི་དགེ་བ་དང་དགེ་བ་ཟག་པ་དང་
བཅས་པ་ཀུན་གཞིའི་རྣམ་པར་ཤེས་པ་དང་མཚུངས་པར་ལྡན་པ་་་
ནི་རྣམ་པར་སྨིན་པ་དང་བཅས་པར་བལྟའོ། །ཕུང་པོ་ལྔ་པོ་
རྣམས་དང་། སེམས་ཁམས་བདུན་གཟུགས་སྒྲ་ཆོས་ཀྱི་སྟེ་ཁམས་
བཅུ་དང་། གཟུགས་སྒྲ་ཡིད་དབང་ཆོས་ཀྱི་སྐྱེ་མཆེད་བཞིའི་
ཕྱོགས་གཅིག་ལུང་མ་བསྟན་པ་དང་ཟག་པ་མེད་པ་མ་གཏོགས་པ་
དག་གོ། །དེས་ནི་བདག་ཕུང་པོ་ཕྱི་མ་འཇོག་པར་བྱེད་པ་དང་།
སྐྱེ་བའི་གནས་སུ་ཉིང་མཚམས་སྦྱོར་བར་བྱེད་པར་མངོན་པར་
ཞེན་པ་སྤང་བའི་ཕྱིར་རོ། །འབྲས་བུ་རྣམ་པར་སྨིན་པ་དངོས་
ནི་ཀུན་གཞི་རྣམ་པར་ཤེས་པ་མཚུངས་པར་ལྡན་པ་དང་་་་
བཅས་པར་བལྟའོ། །དེ་ལས་གཞན་པ་མིག་ལ་སོགས་པ་དང་
བདེ་བ་ལ་སོགས་པ་དག་ནི་རྣམ་པར་སྨིན་པ་ལས་བྱུང་བའོ། །
ཇི་ལྟར་ན་ཟས་ཡིན། ཟས་རྣམས་ནི་དུ་ཞིག །ཅིའི་ཕྱིར་ཟས་
སུ་བརྟག་ཅེ་ན།ཁམས་ཀྱི་ཟས་འཇུ་བས་ཀྱང་འཇུ་བ་ལས་
གྱུར་པའི་ཟས་ཏེ་དབང་པོའི་འབྱུང་བ་ཆེན་པོ་བརྟས་པར་བྱེད་་་་་ལ
པ
150



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པའི་ཕྱིར་དང༌། ཡིད་དུ་འོང་བའི་ཡུལ་གྱི་གནས་ཀྱིས་རེག་པས་
ཀྱང་ཡུལ་ལས་གྱུར་པའམ་རེག་པའི་ཟས་ཏེ་ལུས་ལ་ཕན་འདོགས་
པའི་ཕྱིར་དང༌། འདོད་པའི་དངོས་པོ་དང་འབྲེལ་བའི་རེ་བས་
ཀྱང་རེ་བ་ལས་གྱུར་པའམ་ཡིད་ལ་སེམས་པའི་ཟས་ཏེ་ལུས་ལ་་་་
ཕན་འདོགས་པའི་ཕྱིར་དང་། ཀུན་གཞིའི་རྣམ་པར་ཤེས་པ་ཉེ་བར་
ལེན་པའི་དབང་གིས་ཀྱང་ལེན་པ་ལས་གྱུར་པ་ཉིད་ནི་རྣམ་
པར་ཤེས་པའི་ཟས་སུ་བལྟ་སྟེ་དེ་དང་བྲལ་ན་ལུས་རུལ་བར་
འགྱུར་བའོ། །གཟུགས་དང་རྣམ་ཤེས་དང་འདུ་བྱེད་ཀྱི་ཕུང་པོ་
གསུམ་དང་། སེམས་ཁམས་བདུན་དྲི་རོ་རེག་བྱ་ཆོས་ཁམས་སྟེ་
ཁམས་བཅུ་གཅིག་དང་། དྲི་དང་རོ་དང་རེག་པ་དང་འདི་དང་
ཆོས་ཀྱི་སྐྱེ་མཆེད་ལྔའི་ཕྱོགས་གཅིག་གོ། །དེས་ནི་བདག་ཟས་
ཀྱིས་གནས་པར་མངོན་པར་ཞེན་པ་སྤང་བའི་ཕྱིར་རོ། །ཡང་
ཟས་ནི་བསྡུས་ནས་རྣམ་པ་བཞིར་རྣམ་པར་གཞག་སྟེ་མ་དག་་་་་་
པའི་སྟེ་འདོད་པའི་སོ་སྐྱེས་ཀྱིས་ལུས་གནས་པར་བྱེད་པ་དང་།
མ་དག་པ་དང་དག་པ་འཕགས་པ་སློབ་པའི་ལུས་གནས་པར་་་
བྱེད་པ་དང༌། དག་པ་དགྲ་བཅོམ་པའི་ལུས་གནས་པར་བྱེད་
པ་དང་། གནས་པར་ཀུན་ཏུ་སྟོན་པ་སངས་རྒྱས་དང་བྱང་ཆུབ་
སེམས་དཔའི་ལུས་གནས་པར་ཡང་བལྟའོ། །ཇི་ལྟར་ན་གོང་མ་
དང་བཅས་པ་ཡིན། གོང་མ་དང་བཅས་པ་རྣམས་ནི་དུ་ཞིག །
ཅིའི་ཕྱིར་གོང་མ་དང་བཅས་པར་བརྟག་ཅེ་ན། འདུས་བྱས་
151



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཐམས་ཅད་དང་འདུས་མ་བྱས་ཀྱི་ཕྱོགས་གཅིག་སོ་སོར་བརྟག་་
འགོག་དང་དེ་བཞིན་ཉིད་དག་གིས་ཀྱང་གོང་མ་དང་བཅས་
པར་བལྟའོ། །ཆོས་ཀྱི་ཁམས་དང་སྐྱེ་མཆེད་ཀྱི་ཕྱོགས་གཅིག་
མ་གཏོགས་པ་ཐམས་ཅད་དོ། །དེས་ན་བདག་རྫས་ངན་པར་
མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་ན་གོང་ན་
མེད་པ་ཡིན། གོང་ན་མེད་པ་རྣམས་ནི་དུ་ཞིག །ཅིའི་ཕྱིར་
གོང་ན་མེད་པར་བརྟག་ཅེ་ན། འདུས་མ་བྱས་ཀྱི་ཕྱོགས་
གཅིག་བརྟག་འགོག་དང་དེ་བཞིན་ཉིད་ནི་གོང་ན་མེད་པར་་་་་
བལྟའོ།།དེ་ཡང་ཆོས་ཀྱི་ཁམས་དང་སྐྱེ་མཆེད་ཀྱི་ཕྱོགས་
གཅིག་གོ། །དེས་ན་བདག་རྫས་ཀྱི་མཆོག་ཏུ་མངོན་པར་ཞེན་
པ་སྤང་བའི་ཕྱིར་རོ། །དེ་ལྟར་ན་དྲི་བ་དང་ལན་གྱི་གཏན་ལ་
འབེབས་པའི་ཚུལ་འདིས་རབ་ཏུ་དབྱེ་བའི་ཚུལ་ཚད་མེད་དོ།
གང་ཟག་ལ་བདག་མེད་པའི་ཚུལ་གྱིས་ངོ་བོ་ཉིད་རྣམ་པ་གསུམ་གྱི་
དབང་དུ་བྱས་ཏེ་ཡང་མདོར་བསྡུ་ན། ཕུང་པོ་དང་ཁམས་
དང་༑ སྐྱེ་མཆེད་རྣམས་ཀྱི་རབ་ཏུ་དབྱེ་བ་ནི་རྣམ་པ་གསུམ་
སྟེ། ཀུན་བརྟགས་པའི་མཚན་ཉིད་ཀྱིས་རབ་ཏུ་དབྱེ་བ་དང་།
རྣམ་པར་བརྟགས་པའི་མཚན་ཉིད་ཀྱིས་རབ་ཏུ་དབྱེ་
དང་། ཆོས་ཉིད་ཀྱི་མཚན་ཉིད་ཀྱིས་རབ་ཏུ་དབྱེ་བའོ། །དེ་ལ་
ཕུང་པོ་ལ་སོགས་པ་ལ་བརྟེན་ནས་ཀུན་བརྟགས་པའི་མཚན་་་་
ཉིད་ཀྱིས་རབ་ཏུ་དབྱེ་བ་གང་ཞེ་ན། ཕུང་པོ་དང་ཁམས་
152



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པ
ལདང་༑ སྐྱེ་མཆེད་རྣམས་ལ་མེད་བཞིན་དུ་ང་རྒྱལ་གྱི་གཞིར་གྱུར་
།
པས་བདག་ཅེའམ། ཞུམ་པའི་བདག་ཉིད་ཅན་ཡིན་པས་སེམས་
ཅན་དང༌། རིས་མཐུན་གནས་པར་བྱེད་པས་སྲོག་དང་། ཉིང་
མཚམས་སྦྱོར་བར་བྱེད་པས་སྐྱེ་བ་པོ་དང་། ཟས་ཀྱིས་གནས་པས་
གསོ་བ་དང་། ཡང་ཡང་འགྲོ་བར་རྟེན་པས་གང་ཟག་དང་། སྐྱེ་
དགུའི་བདག་པོ་ཤེད་ལས་སྐྱེས་པས་ཤེད་ལས་སྐྱེས་དང་། ཤེད་ཀྱི་
བུ་ཡིན་པསཔས་ཤེད་བུ་ཞེས་གང་ཀུན་ཏུ་རྟོག་པའོ། །རྣམ་པར་
བརྟགས་པའི་མཚན་ཉིད་ཀྱིས་རབ་ཏུ་དབྱེ་བ་གང་ཞེ་ན།
གཞན་གྱི་དབང་ཕུང་པོ་དང་ཁམས་དང༌། སྐྱེ་མཆེད་དེ་དག་
ཉིད་དོ། །ཆོས་ཉིད་ཀྱི་མཚན་ཉིད་ཀྱིས་རབ་ཏུ་དབྱེ་བ་གང་
ཞེ་ན། ཕུང་པོ་དང་ཁམས་དང་། སྐྱེ་མཆེད་དེ་དག་ཉིད་ལ་
བདག་མེད་ཅིང་། སེམས་ཅན་དང་། སྲོག་དང་། སྐྱེ་བ་པོ་
དང་༑ གསོ་བ་པོ་དང༌། གང་ཟག་དང་། ཤེད་ལས་སྐྱེས་དང༌།
ཤེད་བུ་མེད་ལ་བདག་མེད་པའི་ངོ་བོ་ནི་ཡོད་པ་ཉིད་དོ། །
ཡང་རབ་ཏུ་དབྱེ་བ་རྣམ་པ་བཞི་སྟེ། མཚན་ཉིད་ཀྱིས་རབ་ཏུ་
དབྱེ་བ་དང་། རྣམ་པས་རབ་ཏུ་དབྱེ་བ་དང་། ལུས་ཀྱིས་རབ་
ཏུ་དབྱེ་བ་དང་། རྒྱུན་གྱིས་རབ་ཏུ་དབྱེ་བའོ། །ཆོས་རྣམས་ཀྱི་
རང་བཞིན་ནམ་མཚན་ཉིད་ཀྱིས་རབ་ཏུ་དབྱེ་བ་གང་ཞེ་ན།
ཕུང་པོ་དང་ཁམས་དང་། སྐྱེ་མཆེད་རྣམས་སོ་སོའི་རང་གི་
མཚན་ཉིད་ཀྱིས་གཟུགས་སུ་རུང་བ་གཟུགས་ཀྱི་མཚན་ཉིད་ལ་་་་
153



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སོགས་པས་རབ་ཏུ་དབྱེ་བའོ། །རྣམ་པས་ཏེ་ཁྱད་པར་གྱིས་རབ་
ཏུ་དབྱེ་བ་གང་ཞེ་ན། ཕུང་པོ་དང་ཁམས་དང་། སྐྱེ་མཆེད་དེ་
དག་ཉིད་ཀྱི་རྫས་སུ་ཡོད་པ་དང་། བཏགས་པའི་ཡོད་པ་
དང་༑ ཀུན་རྫོབ་ཏུ་ཡོད་པ་དང༌། དོན་དམ་པར་ཡོད་པ་
དང་། གཟུགས་ཅན་དང་། གཟུགས་ཅན་མ་ཡིན་པ་དང་།
བསྟན་དུ་ཡོད་པ་དང་། བསྟན་དུ་མེད་པ་དང་། དེ་ལ་སོགས་
པའི་ཇི་སྐད་བསྟན་པ་རྣམས་སོ། །སོ་སོའི་ལུས་ཀྱིས་རབ་ཏུ་
དབྱེ་བ་གང་ཞེ་ན། སེམས་ཅན་རྣམས་ཀྱི་ལུས་ཇི་སྙེད་ཡོད་
པར་ཕུང་པོ་དང་ཁམས་དང་། སྐྱེ་མཆེད་རྣམས་ཀྱང་དེ་སྙེད་
དོ། །རྒྱུན་གྱིས་རབ་ཏུ་དབྱེ་བ་གང་ཞེ་ན། ལུས་གཅིག་ལ་ཡང་
ཕུང་པོ་དང་ཁམས་དང་སྐྱེ་མཆེད་རྣམས་ཀྱི་སྐད་ཅིག་རེ་རེ་་་
ཞིང་འབྱུང་བ་རྣམས་ཀྱི་ཐ་དད་པའོ། །མཚན་ཉིད་ཀྱིས་རབ་ཏུ་
དབྱེ་བ་ལས་མཁས་པས་ཅི་ཞིག་ཡོངས་སུ་ཤེས་ཤེས་ན། དེ་
ལྟར་ཆོས་ཙམ་དུ་ཤེས་པས་བདག་ལ་མངོན་པར་ཞེན་པ་སྤང་
བྱར་ཡོངས་སུ་ཤེས་སོ། །རྣམ་པས་རབ་ཏུ་དབྱེ་བ་ལ་མཁས་
པས་ཅི་ཞིག་ཡོངས་སུ་ཤེས་ཤེ་ན། རིལ་པོའི་འདུ་ཤེས་དེ་སྤང་
བྱར་ཡོངས་སུ་ཤེས་སོ། །ལུས་ཀྱིས་རབ་ཏུ་དབྱེ་བ་ལ་མཁས་
པས་ཅི་ཞིག་ཡོངས་སུ་ཤེས་ཤེ་ན། ལས་མ་བྱས་པ་དང་ཕྲད་
པ་དང༌། བྱས་པ་ཆུད་ཟ་བའི་འདུ་ཤེས་དེ་སྤང་བྱར་ཡོངས་སུ་
ཤེས་སོ། །རྒྱུན་གྱིས་རབ་ཏུ་དབྱེ་བ་ལ་མཁས་པས་ཅི་ཞིག་is 
ir
154



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཡོངས་སུ་ཤེས་ཤེ་ན། བརྟན་པའི་འདུ་ཤེས་དེ་སྤང་བྱར་ཡོངས་
སུ་ཤེས་སོ། །ཡང་ཕུང་པོ་དང་ཁམས་དང་། སྐྱེ་མཆེད་འདི་
དག་ཉིད་ཀྱི་རབ་ཏུ་དབྱེ་བ་རྣམ་པ་དྲུག་སྟེ། ཕྱི་རོལ་ཏུ་
བལྟས་པས་རབ་ཏུ་དབྱེ་བ་དང་། ནང་དུ་བལྟས་པས་རབ་ཏུ་
དབྱེ་བ་དང༌། རྒྱུན་རིང་བའི་དུས་ཀྱིས་རབ་ཏུ་དབྱེ་བ་དང་།
དུས་ཡོངས་སུ་ཆད་པས་རབ་ཏུ་དབྱེ་བ་དང་། དེའི་དུས་ཀྱིས་
རབ་ཏུ་དབྱེ་བ་དང༌། ཀུན་ཏུ་སྟོན་པས་རབ་ཏུ་དབྱེ་བའོ། །
ཕྱི་རོལ་ཏུ་བལྟས་པས་རབ་ཏུ་དབྱེ་བ་གང་ཞེ་ན། རྒྱུ་མཐུན་
པའི་ཆོས་ཀྱི་རྒྱུ་ལས་བྱུང་བའི་ཐོས་པ་དང་བསླབ་པ་ལས་བྱུང་བ་མ་
གཏོགས་པར་ཕལ་ཆེར་འདོད་པའི་ཁམས་ན་སྤྱོད་པས་རབ་་་
ཏུ་དབྱེ་བའོ། །ནང་དུ་བལྟས་པས་རབ་ཏུ་དབྱེ་བ་གང་ཞེ་ན།
མཉམ་པར་བཞག་པའི་ཁམས་གོང་མའི་ས་པ་ཐམས་ཅད་དོ། །
རྒྱུན་རིང་བའི་དུས་ཀྱིས་རབ་ཏུ་དབྱེ་བ་གང་ཞེ་ན། མུར་ཐུག་
པ་མེད་པའི་སོ་སོའི་སྐྱེ་བོ་རྣམས་ཀྱིའོ། །དུས་ཡོངས་སུ་ཆད་
པས་རབ་ཏུ་དབྱེ་བ་གང་ཞེ་ན། དུས་འདི་ཙམ་ན་རྒྱུན་ཆད་པར་
ཚོད་བཟུང་དུ་ཡོད་པ་ནི་སློབ་པ་དང་མི་སློབ་པ་རྣམས་ཀྱི་ཡིན་་་
པ་དེ་ཡང་མི་སློབ་པའི་ཐ་མའི་ཕུང་པོ་དང་ཁམས་དང་། སྐྱེ་
མཆེད་རྣམས་མ་གཏོགས་པའོ། །དེའི་དུས་ཀྱིས་རབ་ཏུ་དབྱེ་
བ་གང་ཞེ་ན། དེའི་དུས་ཙམ་ཡོད་པ་ནི་མི་སློབ་པ་རྣམས་ཀྱི་ཐ་
མའི་ཕུང་པོ་དང་ཁམས་དང་སྐྱེ་མཆེད་རྣམས་སོ། །ཀུན་ཏུ་
155



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྟོན་པས་རབ་ཏུ་དབྱེ་བ་གང་ཞེ་ན། གང་རྫོགས་པའི་སངས་
རྒྱས་རྣམས་དང༌། དབང་འབྱོར་བའི་བྱང་ཆུབ་སེམས་དཔའ་
དམ་པའི་ཕ་རོལ་ཏུ་སོན་པ་རྣམས་ཀྱི་ཕུང་པོ་དང་ཁམས་་་་
དང་སྐྱེ་མཆེད་དག་གཞན་ངོར་ཀུན་ཏུ་སྟོན་པའོ།། །།
བསྡུས་པ་གང་ཞེ་ན། རྣམ་པ་བཅུ་གཅིག་ཏུ་བལྟ་སྟེ།
མཚན་ཉིད་ཀྱིས་བསྡུས་པ་དང་། ཁམས་ཀྱིས་བསྡུས་པ་དང་།
རིགས་ཀྱིས་བསྡུས་པ་དང་། གནས་སྐབས་ཀྱིས་བསྡུས་པ་
དང་༑ གྲོགས་ཀྱིས་བསྡུས་པ་དང་། ཕྱོགས་ཀྱིས་བསྡུས་པ་
དང་༑ དུས་ཀྱིས་བསྡུས་པ་དང་། ཕྱོགས་གཅིག་གིས་བསྡུས་
པ་དང༌། མཐའ་དག་གིས་བསྡུས་པ་དང༌། གཅིག་གིས་
གཅིག་བསྡུས་པ་དང་། དོན་དམ་པས་བསྡུས་པའོ། །དེ་ལས་
མཚན་ཉིད་ཀྱིས་བསྡུས་པ་གང་ཞེ་ན། ཕུང་པོ་དང་ཁམས་
དང་སྐྱེ་མཆེད་རྣམས་ཀྱི་སོ་སོའི་གཟུགས་ཀྱི་ཕུང་པོ་ཉིད་ཀྱིས་་་་
གཟུགས་ཀྱི་ཕུང་པོ་བསྡུས་པ་ལ་སོགས་པ་རང་གི་མཚན་ཉིད་་་
གང་ཡིན་པ་དེདག་ཉིད་ཀྱིས་དེ་དག་བསྡུས་པར་བལྟའོ། །
ཁམས་ཀྱིས་བསྡུས་པ་གང་ཞེ་ན། ཕུང་པོ་དང་ཁམས་དང་།
སྐྱེ་མཆེད་རྣམས་ཀྱི་ས་བོན་ཀུན་གཞི་རྣམ་པར་ཤེས་པ་གང་་་
ཡིན་པ་དེ་ཡིས་ཕུང་སོགས་དེ་དག་གི་ཁམས་བསྡུས་པའོ། །
གནའ་མཚན་ལས་ས་བོན་ནི་ཁམས་ཡིན་ལ་ཀུན་གཞི་བསྡུས་པས་་་
ཁམས་བསྡུས་པར་བཤད་དོ། །རིགས་ཀྱིས་བསྡུས་པ་གང་ཞེ་ན།པ
156



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཕུང་པོ་དང་ཁམས་དང་སྐྱེ་མཆེད་རྣམས་བེམ་ཤེས་སོ་སོའི་
མཚན་ཉིད་ཐ་དད་ཀྱང་ཕུང་པོའི་དོན་དུ་མ་སྤུངས་པ་ཉིད་་་་་
བཙན་པར་བྱས་ཤིང་གཟུགས་སོགས་ཀུན་བསྡུས་ལ་ཉེར་སྤྱོད་་་་་
འཛིན་པས་ན་ཁམས་དང་སྐྱེ་བའི་སྒོ་ཉིད་ཀྱིས་ནི་སྐྱེ་མཆེད་ཀྱི་་་་
དོན་བཙན་པར་བྱས་ནས་ཐམས་ཅད་ཕན་ཚུན་གྱིས་རང་གི་་
རིགས་ཐམས་ཅད་བསྡུས་པ་དག་གོ།།གནས་སྐབས་ཀྱིས་
བསྡུས་པ་གང་ཞེ་ན། བདེ་བའི་གནས་སྐབས་ཀྱི་ཕུང་པོ་དང་
ཁམས་དང་། སྐྱེ་མཆེད་རྣམས་ནི་བདེ་བའི་གནས་སྐབས་དེ་
དག་ཉིད་ཀྱིས་བསྡུས་པའོ། །དེ་བཞིན་དུ་སྡུག་བསྔལ་གྱི་
གནས་སྐབས་དང་། སྡུག་བསྔལ་ཡང་མ་ཡིན་བདེ་བ་ཡང་མ་
ཡིན་པའི་གནས་སྐབས་ཀྱང་གནས་སྐབས་དེ་དག་ཉིད་ཀྱིས་་་་
བསྡུས་པའོ། །གྲོགས་ཀྱིས་བསྡུས་པ་གང་ཞེ་ན། གཟུགས་ཀྱི་
ཕུང་པོ་འཁོར་དང་བཅས་པ་ནི་དེ་ལས་གཞན་ཚོར་བ་ལ་་་་
སོགས་པས་པའི་ཕུང་པོའི་གྲོགས་སུ་གྱུར་པ་རྣམས་ཀྱིས་བསྡུ་བས་་
བསྡུས་ཏེ་ཕུང་པོ་ལྔར་གཞག་པའོ། །གཟུགས་ཀྱི་ཕུང་པོའི་འཁོར་
ནི་ཁ་ཅིག་གཟུགས་ལ་བརྟེན་པའི་ཚོར་སོགས་དང་ལ་ལས་མིག་
སོགས་ནང་གསེས་དག་ལ་འདོད་དོ། །དེ་བཞིན་དུ་གཟུགས་ཕུང་
དེ་ལས་གཞན་པའི་ཕུང་པོ་དང་མིག་གི་ཁམས་སོགས་དང༌།
མིག་གི་སྐྱེ་མཆེད་ལ་སོགས་པ་རྣམས་ལ་ཡང་གྲོགས་ཀྱིས་བསྡུས་་་
ཏེ་གྲངས་དེ་དང་དེར་གྱུར་པར་རིག་པར་བྱའོ། །ཕྱོགས་ཀྱི་པ
157



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བསྡུས་པ་གང་ཞེ་ན། ཤར་ཕྱོགས་ཀྱི་ཕུང་པོ་དང་ཁམས་དང་།
སྐྱེ་མཆེད་གང་ཡིན་པ་དེ་རྣམས་ཀྱང་ཤར་ཕྱོགས་ཀྱི་ཆོས་ཕུང་པོ་
ལ་སོགས་པ་དེ་དག་ཉིད་ཀྱིས་བསྡུས་པའོ། །དེ་བཞིན་དུ་དེ་
ལས་གཞན་པའི་ཕྱོགས་རྣམས་ལ་ཡང་རིག་པར་བྱའོ། །དུས་
ཀྱིས་བསྡུས་པ་གང་ཞེ་ན། འདས་པའི་ཕུང་པོ་དང་ཁམས་
དང་སྐྱེ་མཆེད་རྣམས་ནི་ཕུང་སོགས་དེ་དག་ཉིད་ཀྱིས་བསྡུས་
པའོ༑ །དེ་བཞིན་དུ་མ་འོངས་པ་དང་ད་ལྟར་བྱུང་བ་རྣམས་
ཀྱང་དེ་དག་ཉིད་ཀྱིས་བསྡུས་པའོ། །ཕྱོགས་གཅིག་གིས་
བསྡུས་པ་གང་ཞེ་ན། ཕུང་པོ་དང་ཁམས་དང་། སྐྱེ་མཆེད།
རྣམས་ཀྱིས་བསྡུས་པའི་ཆོས་ཇི་སྙེད་པ་དེ་དག་གང་ཡང་་་་
རུང་བས་བསྡུས་པ་ནི་ཕྱོགས་གཅིག་གིས་བསྡུས་པར་རིག་་་་
པར་བྱའོ། །ཚུལ་ཁྲིམས་ཀྱི་ཕུང་པོ་ནི་གཟུགས་ཀྱི་ཕུང་པོའི་ཕྱོགས་
གཅིག་གིས་བསྡུས་སོ། །ཏིང་ངེ་འཛིན་དང་ཤེས་རབ་ཀྱི་ཕུང་པོ་ནི་
འདུ་བྱེད་ཀྱི་ཕུང་པོའི་ཕྱོགས་གཅིག་གིས་བསྡུས་སོ། །འདོད་པ་དང་
གནོད་སེམས་དང་རྣམ་པར་འཚེ་བའི་ཁམས་ནི་ཆོས་ཀྱི་ཁམས་ཀྱི་
ཕྱོགས་གཅིག་གིས་བསྡུས་སོ། །ནམ་མཁའ་མཐའ་ཡས་སྐྱེ་མཆེད་ལ་
སོགས་པ་ནི་ཡིད་དང་ཆོས་ཀྱི་སྐྱེ་མཆེད་ཀྱི་ཕྱོགས་གཅིག་གིས་བསྡུས་
སོ༑ །མཐའ་དག་གིས་བསྡུས་པ་གང་ཞེ་ན། སྡུག་བསྔལ་ཀྱི་ཕུང་
པོ་ནི་ཉེ་བར་ལེན་པ་ཕུང་པོ་ལྔ་ཆར་གྱིས་བསྡུས་པ་དང་། འདོད་
པའི་ཁམས་ནི་ཁམས་བཅོ་བརྒྱད་པོ་ཐམས་ཅད་ཀྱིས་བསྡུས་པ་ལ་་་་
158



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
སོགས་པ་ཕུང་པོ་དང་ཁམས་དང༌། སྐྱེ་མཆེད་རྣམས་ཀྱིས་
བསྡུས་པའི་ཆོས་ཇི་སྙེད་པ་དེ་དག་མ་ལུས་པར་བསྡུས་པ་ནི་་
མཐའ་དག་གིས་བསྡུས་པར་རིག་པར་བྱའོ། །སྡུག་བསྔལ་གྱི་
ཕུང་པོ་ནི་ཉེར་བར་ལེན་པའི་ཕུང་པོ་ལྔ་ཆར་བདག་གིས་བསྡུས་སོ། །
འདོད་པའི་ཁམས་ནི་ཁམས་བཅོ་བརྒྱད་ཀྱིས་བསྡུས་སོ། །འདུ་ཤེས་
མེད་པའི་སེམས་ཅན་གྱི་སྐྱེ་མཆེད་ནི་དྲི་དང་རོའི་སྐྱེ་མཆེད་མ
གཏོགས་པ་སྐྱེ་མཆེད་བཅུ་པོ་དག་གིས་བསྡུས་སོ། །གཅིག་གིས་
གཅིག་བསྡུས་པ་གང་། གཟུགས་ཀྱི་ཕུང་པོ་ཁམས་དུ་དང་སྐྱེ་
མཆེད་དུ་དག་གིས་བསྡུས་ཞེ་ན། ཁམས་གཟུགས་ཅན་པ་བཅུ་
དང་༑ སྐྱེ་མཆེད་གཟུགས་ཅན་པ་བཅུ་དང༌། ཆོས་ཀྱི་ཁམས་
གཅིག་དང་ཆོས་ཀྱི་སྐྱེ་མཆེད་གཅིག་གི་ཕྱོགས་གཅིག་གིས་་་་་་
ཀྱང་བསྡུས་སོ། །ཚོར་བའི་ཕུང་པོ་ཁམས་དུ་དང་སྐྱེ་མཆེད་
དུ་དག་གིས་བསྡུས་ཤེ་ན། ཆོས་ཀྱི་ཁམས་གཅིག་དང་སྐྱེ་མཆེད་
གཅིག་གི་ཕྱོགས་གཅིག་གིས་བསྡུས་སོ། །ཚོར་བའི་ཕུང་པོ་ཇི་
ལྟ་བ་འདུ་ཤེས་ཀྱི་ཕུང་པོ་དང་འདུ་བྱེད་ཀྱི་ཕུང་པོའང་དེ་་་་
བཞིན་ནོ། །རྣམ་པར་ཤེས་པའི་ཕུང་པོ་ཁམས་དུ་དང་སྐྱེ་
མཆེད་དུ་དག་གིས་བསྡུས་ཤེ་ན། སེམས་ཁམས་བདུན་དང་
ཡིད་ཀྱི་སྐྱེ་མཆེད་གཅིག་གིས་བསྡུས་སོ། །མིག་གི་ཁམས་ཕུང་
པོ་དུ་དང་སྐྱེ་མཆེད་དུ་དག་གིས་བསྡུས་ཤེ་ན། གཟུགས་ཀྱི་
ཕུང་པོའི་ཕྱོགས་གཅིག་མིག་གི་དབང་པོ་དང་། མིག་གི་སྐྱེ་
159



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མཆེད་གཅིག་གིས་སོ། །མིག་གི་ཁམས་ཇི་ལྟ་བར་རྣ་བའི་
ཁམས་དང་། སྣའི་ཁམས་དང་། ལྕེའི་ཁམས་དང་། ལུས་ཀྱི་
ཁམས་ཀྱང་དེ་བཞིན་ནོ། །གཟུགས་ཀྱི་ཁམས་ཕུང་པོ་དུ་དང་
སྐྱེ་མཆེད་དུ་དག་གིས་བསྡུས་ཤེ་ན། གཟུགས་ཀྱི་ཕུང་པོའི་
ཕྱོགས་གཅིག་དང་། གཟུགས་ཀྱི་སྐྱེ་མཆེད་གཅིག་གིས་སོ། །
གཟུགས་ཀྱི་ཁམས་ཇི་ལྟ་བར་སྒྲའི་ཁམས་དང༌། དྲིའི་ཁམས་
དང་། རོའི་ཁམས་དང་། རེག་བྱའི་ཁམས་ཀྱང་དེ་བཞིན་ནོ། །
མིག་གི་རྣམ་པར་ཤེས་པའི་ཁམས་ཕུང་པོ་དུ་དང་སྐྱེ་མཆེད་་་
དུ་དག་གིས་བསྡུས་ཤེ་ན། རྣམ་པར་ཤེས་པའི་ཕུང་པོའི་
ཕྱོགས་གཅིག་དང༌། ཡིད་ཀྱི་སྐྱེ་མཆེད་ཀྱི་ཕྱོགས་གཅིག་གིས་
སོ༑ །མིག་གི་རྣམ་པར་ཤེས་པའི་ཁམས་ཇི་ལྟ་བར་རྣ་བ་དང་།
སྣ་དང༌། ལྕེ་དང༌། ལུས་དང༌། ཡིད་ཀྱི་རྣམ་པར་ཤེས་པའི་
ཁམས་ཀྱང་དེ་བཞིན་ནོ། །ཆོས་ཀྱི་ཁམས་ཕུང་པོ་དུ་དང་སྐྱེ་
མཆེད་དུ་དག་གིས་བསྡུས་ཤེ་ན། ཚོར་བ་དང་འདུ་ཤེས་དང་
འདུ་བྱེད་ཀྱི་ཕུང་པོ་གསུམ་དང་། གཅིག་སྟེ་གཟུགས་ཕུང་གི་
ཕྱོགས་གཅིག་བསྡུས་པ་ལས་གྱུར་པ་སོགས་དང་། ཆོས་ཀྱི་སྐྱེ་
མཆེད་གཅིག་གིས་བསྡུས་སོ། །མིག་གི་སྐྱེ་མཆེད་ཕུང་པོ་དུ་
དང་ཁམས་དུ་དག་གིས་བསྡུས་ཤེ་ན། གཟུགས་ཀྱི་ཕུང་པོའི་
ཕྱོགས་གཅིག་མིག་དབང་དང་། མིག་གི་ཁམས་གཅིག་གིས་
བསྡུས་སོ། །མིག་གི་སྐྱེ་མཆེད་ཇི་ལྟ་བར་རྣ་བ་དང་། སྣ་དང་།
160



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བལྕེ་དང་། ལུས་ཀྱི་སྐྱེ་མཆེད་རྣམས་དང༌། གཟུགས་དང་། སྒྲ་
དང་། དྲི་དང་། རོ་དང་། རེག་བྱའི་སྐྱེ་མཆེད་རྣམས་ཀྱང་དེ་
བཞིན་ནོ། །ཡིད་ཀྱི་སྐྱེ་མཆེད་ཕུང་པོ་དུ་དང་ཁམས་དུ་དག་
གིས་བསྡུས་ཤེ་ན། རྣམ་པར་ཤེས་པའི་ཕུང་པོ་གཅིག་དང་
སེམས་ཀྱི་ཁམས་བདུན་གྱིས་སོ། །ཆོས་ཀྱི་སྐྱེ་མཆེད་ཕུང་པོ་དུ་
དང་ཁམས་དུ་དག་གིས་བསྡུས་ཤེ་ན། ཚོར་བ་དང་འདུ་ཤེས་
དང་འདུ་བྱེད་ཀྱི་ཕུང་པོ་གསུམ་དང་གཅིག་སྟེ་གཟུགས་ཕུང་གི་་
ཕྱོགས་གཅིག་བསྡུས་པ་ལས་གྱུར་པ་སོགས་དང༌། ཆོས་ཀྱི་ཁམས་
གཅིག་གིས་བསྡུས་སོ། །ཆོས་གསུམ་གཅིག་གིས་གཅིག་བསྡུས་པ་
དེ་བཞིན་དུ་དེ་ལས་གཞན་པའི་ཆོས་ཕུང་པོ་བསྟན་པ་ཆོས་་
ཀྱི་ཕུང་པོ་བརྒྱད་ཁྲི་ཞེས་པ་ལ་སོགས་པ་དང༌། ཁམས་མང་པོའི་
མདོར་ཁམས་དྲུག་བཅུ་རྩ་གཉིས་བསྟན་པ་དང་འདུ་ཤེས་མེད་
འདུ་ཤེས་མེད་མིན་གྱི་སྐྱེ་མཆེད་ལ་སོགས་པར་བསྟན་པ་གང་
ཡིན་པ་དེ་དག་དང་གང་དག་ཕུང་སོགས་ཀྱི་མིང་གིས་དེ་་་་
བཞིན་དུ་མ་བསྟན་པ་འདི་ལྟ་སྟེ། རང་གི་མཚན་ཉིད་ཀྱི་རྫས་
སུ་ཡོད་པ་དང་། གཞན་ལ་ལྟོས་པས་བཏགས་པའི་ཡོད་པ་
དང་༑ ཉོན་མོངས་པའི་དམིགས་པའི་རྐྱེན་དུ་རུང་བ་ཀུན་རྫོབ་ཏུ་
ཡོད་པ་དང༌། སྒྲིབ་པ་དག་པར་འགྱུར་བའི་དམིགས་པ་དོན་དམ་
པར་ཡོད་པ་དང་། གཞི་ལྔ་ལྟ་བུར་ཤེས་པར་བྱ་བ་དང་། རྣམ་
པར་མི་རྟོག་པ་ལ་སོགས་པའི་རབ་ཏུ་དབྱེ་བ་རྣམ་པར་ཤེས་པར་་
161



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བགབྱ་བ་དང་། ཀུན་ཏུ་འགྲོ་བ་ལ་སོགས་པ་མངོན་པར་ཤེས་པར་
བྱ་བ་དང་། གཟུགས་ཀྱི་བདག་ཉིད་ལ་སོགས་པ་གཟུགས་ཅན་
དང་། དེ་ལས་བཟློག་པ་གཟུགས་ཅན་མ་ཡིན་པ་དང༌། མིག་ལ་
བསྟན་དུ་ཡོད་པ་དང་། མིག་ལ་བསྟན་དུ་མེད་པ་ལ་སོགས་པ་
དེ་དག་ཀྱང་ཕུང་པོ་དང་། ཁམས་དང་། སྐྱེ་མཆེད་རྣམས་
ཀྱིས་བསྡུས་པར་ཇི་ལྟར་མཐུན་མཐུན་དུ་རིག་པར་བྱ་སྟེ། དེ་
དག་གི་དོན་ནི་སྔར་བསྟན་པ་ཉིད་དོ། །དོན་དམ་པས་བསྡུས་
པ་གང་ཞེ་ན། གང་ཕུང་པོ་དང་ཁམས་དང་། སྐྱེ་མཆེད་
རྣམས་ཀྱང་དེ་རྣམས་ཀྱི་དེ་བཞིན་ཉིད་ཀྱིས་བསྡུས་པར་བསྙད་
དོ༑ །དེ་ལྟར་གཅིག་གིས་གཅིག་བསྡུས་པ་ལ་མཁས་པས་ཕན་
ཡོན་ཅི་ཞིག་འཐོབ་ཅེ་ན། དམིགས་པ་ཆོས་ཐམས་ཅད་མངོན་
པར་སྡུད་པའི་ཕན་ཡོན་འཐོབ་སྟེ། ཇི་ལྟ་ཇི་ལྟར་དམིགས་པ་
མངོན་པར་སྡུད་པ་དེ་ལྟ་དེ་ལྟར་ཞི་གནས་དང་ལྷག་མཐོང་གིས་
དགེ་བའི་རྩ་བ་མངོན་པར་འཕེལ་ལོ།། །།
མཚུངས་པར་ལྡན་པ་གང་ཞེ་ན། རྣམ་པ་དྲུག་ཏུ་བལྟ་སྟེ།
ཐ་དད་པ་མེད་པས་མཚུངས་པར་ལྡན་པ་དང་། འདྲེས་པར་
གྱུར་པས་མཚུངས་པར་ལྡན་པ་དང་། ཕྲད་པས་མཚུངས་
པར་ལྡན་པ་དང་། ལྷན་ཅིག་འབྱུང་བས་མཚུངས་པར་ལྡན་
པ་དང་། བྱ་བ་བསྒྲུབས་པས་མཚུངས་པར་ལྡན་པ་དང་།
མཐུན་པར་རྟོགས་པས་མཚུངས་པར་ལྡན་པའོ། །ཐ་དད་པ་
162



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མེད་པས་མཚུངས་པར་ལྡན་པ་གང་ཞེ་ན། རྡུལ་ཕྲ་རབ་ཀྱི་
ཕྱོགས་ལ་ཕྱོགས་ཅན་གཟུགས་ལ་སོགས་པ་ཐམས་ཅད་ཐ་དད་
པ་མེད་པའོ། །འདྲེས་པར་གྱུར་པས་མཚུངས་པར་ལྡན་པ་
གང་ཞེ་ན། རྡུལ་ཕྲ་བ་ལས་གོང་མ་ཕྱོགས་ཅན་ས་དང་ཆུ་ལ་
སོགས་པའི་རྡུལ་རགས་པ་རྣམས་འདྲེས་པར་གྱུར་པའོ། །ཕྲད་
པས་མཚུངས་པར་ལྡན་པ་གང་ཞེ་ན། ཕྱོགས་ཅན་འབྱུང་བ་
རགས་པ་འདུས་པ་རྣམས་ཉིད་ཕན་ཚུན་ཕྲད་པའོ། 
།ལྷན་
གཅིག་འབྱུང་བས་མཚུངས་པར་ལྡན་པ་གང་ཞེ་ན། ལུས་
གཅིག་ལ་ཕུང་པོ་དང་ཁམས་དང༌། སྐྱེ་མཆེད་གང་ཡིན་པ་
དག་ལྷན་ཅིག་འབྱུང་བས་འཁོད་པ་སྟེ། སྐྱེ་བ་གཅིག་པ་དང་
གནས་པའི་ངང་གཅིག་པ་དང་འགགས་པ་གཅིག་པ་རྣམས་་
སོ། 
།བྱ་བ་བསྒྲུབས་པས་མཚུངས་པར་ལྡན་པ་གང་ཞེ་ན།
འདི་ལྟ་སྟེ། དགེ་སློང་གཉིས་ལྟུང་ཕྱིར་རྩོད་པ་སོགས་རྩོད་པ་
གང་ཡང་རུང་བ་ལ་དགོས་པ་མཚུངས་པར་ཞུགས་པ་ལྟ་་་་་
བུའོ༑ །མཐུན་པར་རྟོགས་པས་མཚུངས་པར་ལྡན་པ་གང་ཞེ་པ
ན༑ སེམས་དང་སེམས་ལས་བྱུང་བའི་ཆོས་རྣམས་དམིགས་པ་
སྟེ་ཡུལ་གཅིག་ལ་མཐུན་པར་རྟོགས་པའོ། །མཐུན་པར་རྟོགས་
པས་མཚུངས་པར་ལྡན་པ་དེ་ཡང་གཞན་གྱི་དངོས་པོས་ཡིན་
གྱི་ཚོར་བ་ལ་རྫས་གཉིས་མེད་པས་བདག་གི་དངོས་པོས་ནི་མ་་་
ཡིན་ནོ། །དེ་ཡང་མཐུན་པ་གཉིས་ཡིན་གྱི་མི་མཐུན་པ་དགེ་བ་
163



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སདང་མི་དགེ་བ་གཉིས་ལྟ་བུ་ནི་མ་ཡིན་ནོ། །དུས་འདྲ་བ་གཉིས་
ཡིན་གྱི་དུས་མི་འདྲ་བ་འདས་པ་དང་མ་འོངས་པ་གཉིས་ལྟ་བུ་་་
ནི་མ་ཡིན་ནོ། །མཐུན་པའི་ཁམས་དང་། ས་པ་གཉིས་ཡིན་གྱི་
འདོད་པ་དང་བསམ་གཏན་དང་པོ་ལྟ་བུ་མི་མཐུན་པའི་ཁམས་
དང་༑ ས་པ་གཉིས་ནི་མ་ཡིན་ནོ། །མཚུངས་པར་ལྡན་པ་ཀུན་
ཏུ་འགྲོ་བ་འབྲལ་མི་ཤེས་པའི་ཆོས་ཅན་དག་ནི་འདི་ལྟ་སྟེ།
སེམས་བྱུང་ཚོར་བ་དང་། འདུ་ཤེས་དང་། སེམས་པ་དང་།
རེག་པ་དང་། ཡིད་ལ་བྱེད་པ་དང་། གཙོ་སེམས་རྣམ་པར་
ཤེས་པ་རྣམས་སོ། །ཡང་མཚུངས་པར་ལྡན་པ་ཀུན་ཏུ་འགྲོ་
བའི་རྣམ་གྲངས་གཞན་ཉོན་མོངས་པ་ཅན་ནི་ཡིད་དང་བདག་་་
ཏུ་ལྟ་བ་ལ་སོགས་པ་ཉོན་མོངས་པ་བཞི་པོ་རྣམས་སོ། །རེས་
འགའ་མཚུངས་པར་ལྡན་པ་ནི། འདི་ལྟ་སྟེ། སེམས་ལ་དད་
པ་ལ་སོགས་པ་དགེ་བ་ཅན་རྣམས་དང་། འདོད་ཆགས་ལ་
སོགས་པ་ཉོན་མོངས་པ་དང༌། ཉེ་བའི་ཉོན་མོངས་པ་རྣམས་
སོ༑ །གནས་སྐབས་ལས་གྱུར་པའི་མཚུངས་པར་ལྡན་པ་ནི།
བདེ་བའི་ཚོར་བ་མཚུངས་པར་ལྡན་པ་དང་བཅས་པའི་་
གནས་སྐབས་བདེ་བ་ཡིན་པར་བལྟའོ། །སྡུག་བསྔལ་དང་སྡུག་
བསྔལ་ཡང་མ་ཡིན་བདེ་བ་ཡང་མ་ཡིན་པའི་གནས་སྐབས་སུ་་་
ཡང་དེ་བཞིན་ནོ། །རྒྱུན་མི་འཆད་པར་མཚུངས་པར་ལྡན་པ་
ནི་སེམས་མེད་པའི་གནས་སྐབས་སུ་མ་གྱུར་པའི་ལུས་སེམས་དང་
164



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བཅས་པའི་དུས་ནའོ། །རྒྱུན་ཆད་པའི་མཚུངས་པར་ལྡན་པ་
ནི༑ འགོག་པ་ལ་སོགས་སེམས་མེད་པའི་སྙོམས་པར་འཇུག་
པས་བར་དུ་ཆོད་པའི་མཚུངས་ལྡན་གྱིའོ། །ཕྱི་རོལ་ཏུ་བལྟས་
པའི་མཚུངས་པར་ལྡན་པ་ནི། འདོད་པའི་ཁམས་དང་རབ་
ཏུ་ལྡན་པའི་སེམས་དང་སེམས་ལས་བྱུང་བ་རྣམས་ལས་་་་་་་
གསུང་རབ་ལ་ཐོས་བསམ་སོགས་ཀྱིས་བསྡུས་པ་དག་མ་གཏོགས་པ་་
ཕལ་ཆེར་རོ། །ནང་དུ་བལྟས་པའི་མཚུངས་པར་ལྡན་པ་ནི།
ཁམས་གོང་གི་ཏིང་ངེ་འཛིན་དང་ཟག་མེད་ལ་མཉམ་པར་གཞག་
པའི་ས་པ་རྣམས་ཀྱི་སེམས་དང་སེམས་ལས་བྱུང་བ་རྣམས་
སོ༑ །སྔོན་ནས་ཡང་ཡང་འདྲིས་པའི་མཚུངས་པར་ལྡན་པ་ནི།
སོ་སོའི་སྐྱེ་བོ་རྣམས་ཀྱི་སེམས་དང་།སེམས་ལས་བྱུང་བ་
རྣམས་དང༌། འཕགས་པ་སློབ་པ་དང་མི་སློབ་པ་དེ་དག་གི་
སེམས་དང་སེམས་བྱུང་ལས་ཀྱང་ཁ་ཅིག་གི་སྟེ་འཇིག་རྟེན་པའི་་་
དགེ་བ་དང་ལུང་དུ་མ་བསྟན་པའིའོ། །མ་འདྲིས་པའི་མཚུས་
པར་ལྡན་པ་ནི། འཇིག་རྟེན་ལས་འདས་པ་རྣམས་ཀྱི་སེམས་
དང་སེམས་ལས་བྱུང་བ་རྣམས་ཀྱི་ཟག་པ་མེད་པའི་སྐད་ཅིག་་་་
དང་པོ་དང་དེའི་འོག་མ་སྐད་ཅིག་གཉིས་པ་ཕན་ཆད་དུ་བྱུང་བ་
རྣམས་དང་། འཇིག་རྟེན་ལས་འདས་པའི་རྗེས་ལ་ཐོབ་པ་དེ་
བཞིན་ཉིད་ཀྱི་རྣམ་པར་སྣང་བ་རྣམས་ཀྱིའོ། །མཚུངས་པར་
ལྡན་པ་ལ་མཁས་པས་ཕན་ཡོན་ཅི་ཞིག་འཐོབ་ཅེ་ན། བདག་
165



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མེད་པའི་སེམས་ཙམ་ལ་ཚོར་བ་ལ་སོགས་པ་རྣམས་ཀྱི་ལྡན་མི་་་
ལྡན་དང་། ཀུན་ནས་ཉོན་མོངས་པ་དང་། རྣམ་པར་བྱང་
བའི་ཆོས་རྣམས་ཀྱི་མཚུངས་པར་ལྡན་པ་དང་ལྡན་པ་མ་་་་་་་
ཡིན་པ་ཐམས་ཅད་ཤེས་སོ། །དེ་ཤེས་ན་བདག་གིས་ཚོར་བར་
བྱེད་དོ། །བདག་གིས་འདུ་ཤེས་སུ་བྱེད་དོ། །བདག་གིས་སེམས་
པར་བྱེད་དོ། །བདག་གིས་དྲན་པར་བྱེད་དོ། །བདག་ཀུན་ནས་
ཉོན་མོངས་སོ། །བདག་རྣམ་པར་བྱང་ངོ་ཞེས་མངོན་པར་
ཞེན་པ་སྤང་ཞིང་བདག་མེད་པ་ལ་འཇུག་གོ།། །།
ལྡན་པ་གང་ཞེ་ན། མཚན་ཉིད་ཀྱིས་ནི་སྔ་མ་བཞིན་ནོ། །
དགེ་བ་དང་མི་དགེ་བ་ལུང་དུ་མ་བསྟན་པའི་ཆོས་རྣམས་ཀྱི་འཕེལ་་
བ་དང་འགྲིབ་པ་ལས་ཐོབ་པ་དང་རྙེད་པ་དང་ལྡན་པ་ཞེས་་
གདགས་སོ་ཞེས་པའོ། །རབ་ཏུ་དབྱེ་བས་ནི་ས་བོན་དང་ལྡན་
པ་དང་། དབང་དང་ལྡན་པ་དང་། ཀུན་ཏུ་འབྱུང་བ་དང་
ལྡན་པའོ། །ས་བོན་དང་ལྡན་པ་གང་ཞེ་ན། སོ་སྐྱེ་འདོད་པའི་
ཁམས་སུ་སྐྱེས་པར་གྱུར་པ་འདོད་པའི་འདོད་ཆགས་དང་མ་
བྲལ་བ་ནི་འདོད་པའི་ཁམས་དང་རབ་ཏུ་ལྡན་པའི་ཉོན་་་་་་
མོངས་པ་དང་། ཉེ་བའི་ཉོན་མོངས་པ་རྣམས་དང༌། ཁམས་
གོང་མས་བསྡུས་པ་གཟུགས་དང་། གཟུགས་མེད་པ་དང་རབ་
ཏུ་ལྡན་པའི་ཉོན་མོངས་པ་དང་། ཉེ་བའི་ཉོན་མོངས་པ་
རྣམས་དང་། ཚེ་འདིར་འབད་པས་མ་ཡིན་པ་སྐྱེ་བས་འཐོབ་
166



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པའི་དགེ་བ་སྟེ་ཆོས་དེ་དག་མངོན་དུ་གྱུར་རུང་མ་གྱུར་རུང་དེ་
རྣམས་ཀྱི་ས་བོན་དང་ལྡན་པས་ལྡན་པའོ། །གཟུགས་ཀྱི་
ཁམས་སུ་སྐྱེས་པར་གྱུར་པའི་སོ་སོའི་སྐྱེ་བོ་ནི། འདོད་པ་དང་
རབ་ཏུ་ལྡན་པའི་ཉོན་མོངས་པ་དང་། ཉེ་བའི་ཉོན་མོངས་པ་
རྣམས་ཀྱི་ས་བོན་དང་ལྡན་པས་ལྡན་པ་དང་མངོན་གྱུར་ལ་་་་་
གཉེན་པོས་གནོད་པར་བྱས་པས་ལྡན་པ་མ་ཡིན་པ་ཞེས་ཀྱང་་་་
བྱའོ། །གཟུགས་དང་རབ་ཏུ་ལྡན་པ་དང༌། གཟུགས་མེད་པ་
དང་རབ་ཏུ་ལྡན་པའི་ཉོན་མོངས་པ་དང་། ཉེ་བའི་ཉོན་
མོངས་པ་རྣམས་དང་།ས་དེའི་སྐྱེ་བས་འཐོབ་པའི་དགེ་བ་
རྣམས་ཀྱི་ས་བོན་དང་ལྡན་པས་ལྡན་པའོ། །གཟུགས་མེད་
པར་སྐྱེས་པར་གྱུར་པའི་བྱིས་པ་ནི། འདོད་པ་དང་རབ་ཏུ་
ལྡན་པ་དང་། གཟུགས་དང་རབ་ཏུ་ལྡན་པའི་ཉོན་མོངས་པ་
དང་༑ ཉེ་བའི་ཉོན་མོངས་པ་རྣམས་ཀྱི་ས་བོན་དང་ལྡན་པས་
ལྡན་པ་དང་། མངོན་གྱུར་ལ་གཉེན་པོས་གནོད་པ་བྱས་པས་ལྡན་
པ་མ་ཡིན་པ་ཞེས་ཀྱང་བྱའོ། །གཟུགས་མེད་པ་དང་རབ་ཏུ་
ལྡན་པའི་ཉོན་མོངས་པ་དང་། ཉེ་བའི་ཉོན་མོངས་པ་རྣམས་
དང་༑ས་པའི་སྐྱེ་བས་འཐོབ་པའི་དགེ་བ་རྣམས་ཀྱི་ས་བོན་
དང་ལྡན་པས་ལྡན་པའོ། །ཁམས་གསུམ་པའི་གཉེན་པོ་འཇིག་
རྟེན་ལས་འདས་པའི་ལམ་ཐོབ་པ་ནི། སྒོམ་པས་སྤང་བར་བྱ་བའི་
ཉོན་མོངས་པའི་རྣམ་པ་ཆེན་པོའི་ཆེན་པོ་ལ་སོགས་པ་གང་དང་་་
167



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
5གང་གི་གཉེན་པོ་ཟག་པ་མེད་པའི་ཡེ་ཤེས་བྱུང་བ་ན་དེ་དང་་་་
དེའི་སྤང་བྱའི་ས་བོན་དང་ལྡན་པས་ལྡན་པ་མ་ཡིན་གྱི། གང་
གི་གཉེན་པོ་ཟག་མེད་ཀྱི་ཡེ་ཤེས་མ་བྱུང་བ་དེའི་ས་བོན་དང་་་
ལྡན་པས་ལྡན་པའོ། །དབང་དང་ལྡན་པ་གང་ཞེ་ན། ཐོས་པ་
ལ་སོགས་པ་ཚེ་འདིའི་སྦྱོར་བ་ལས་བྱུང་བའི་དགེ་བའི་ཆོས་་་་
འཇིག་རྟེན་པ་རྣམས་དང་འཇིག་རྟེན་ལས་འདས་པའི་་་་་་་༌
བསམ་གཏན་བཞི་དང་། རྣམ་པར་ཐར་པ་བརྒྱད་དང་།
དཔའ་བར་འགྲོ་བ་ལ་སོགས་པ་ཏིང་ངེ་འཛིན་དང༌། འགོག་པ་
སོགས་ཀྱི་སྙོམས་པར་འཇུག་པ་དང་ཚད་མེད་པ་ལ་སོགས་པ་་་
དང་༑ དེར་མ་ཟད་ལུང་དུ་མ་བསྟན་པ་དེ་དག་ལས་ཀྱང་
བཟོའི་གནས་ནས་སྤྲུལ་པའི་སེམས་ལ་སོགས་པ་ཁ་ཅིག་ནི་དབང་
དང་ལྡན་པས་ལྡན་པའོ། 
།ཀུན་ཏུ་འབྱུང་བ་དང་ལྡན་པ་
གང་ཞེ་ན། ཕུང་པོ་དང་ཁམས་དང་སྐྱེ་མཆེད་རྣམས་ལས་
དགེ་བའམ། མི་དགེ་བའམ། དགེ་སོགས་གང་ཡང་རུང་བར་
ལུང་དུ་བསྟན་པའམ། དེར་ལུང་དུ་མ་བསྟན་པ་ཡང་རུང་
ཆོས་གང་དང་གང་མངོན་དུ་གྱུར་པ་དེ་དང་དེའི་ཀུན་ཏུ་་་་
འབྱུང་དུ་རུང་བ་དེ་དང་ལྡན་པས་ལྡན་པའོ། །དགེ་བའི་རྩ་བ་
ཆད་པ་ནི་ཕྱིས་ཡང་དག་པའི་ལྟ་བས་མཚམས་སྦྱར་དུ་རུང་བས་་་
དགེ་བའི་ཆོས་རྣམས་ཀྱི་ས་བོན་དང་ལྡན་པས་ལྡན་པ་དང་།
ལོག་ལྟས་ཉམས་པར་བྱས་པས་ལྡན་པ་མ་ཡིན་པ་ཞེས་ཀྱང་་་་་་མ
168



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བྱའོ༑ །ཀུན་ནས་ཉོན་མོངས་པ་དང་དུས་གཏན་དུ་ལྡན་པ་ནི་
ཡོངས་སུ་མྱ་ངན་ལས་མི་འདའ་བའི་ཆོས་ཅན་གྱི་སྲིད་པ་ལ་་་་
འདོད་ཆེན་པོ་རྣམས་ཀྱི་ཡིན་པར་བལྟ་སྟེ། དེ་དག་ལ་ཐར་
བའི་རྒྱུ་མེད་པའི་ཕྱིར་གཏན་དུ་སྟེ། ཐར་པ་ཐོབ་པའི་རྒྱུ་དང་
མི་ལྡན་པའོ། །དེ་ཡང་དེ་བཞིན་ཉིད་ལ་ཉོན་མོངས་པའི་གནས་
ངན་ལེན་གནས་པ་ཡིན་ཏེ་རྒྱུ་གང་ལ་གཉེན་པོའི་རྗེས་སུ་མཐུན་
པའི་རྐྱེན་རྙེད་ན་འཇོམས་པར་ནུས་པ་དེ་ནི་སྐལ་བ་དང་ལྡན་པའི་་
ཕྱིར་རྒྱུ་ཞེས་བྱ་ལ་བཟློག་པ་ནི་རྒྱུ་དང་མི་ལྡན་པའོ། །ལྡན་པ་ལ་
མཁས་པས་ཕན་ཡོན་ཅི་ཞིག་འཐོབ་ཅེ་ན། ཕུང་སོགས་འདུས་
བྱས་ཀྱིས་ཆོས་རྣམས་ཀྱི་འཕེལ་བ་དང་འགྲིབ་པ་ཤེས་པར་་་
འགྱུར་རོ། །དེ་ལྟར་གཅིག་ཏུ་མ་ངེས་པར་འཕེལ་བ་དང་འགྲིབ་
པ་ཤེས་ན། འཇིག་རྟེན་པའི་དབང་ཕྱུག་ཕུན་སུམ་ཚོགས་
པའམ། རྒྱུད་པ་གང་ལ་ཡང་གཅིག་ཏུ་ངེས་པར་འདུ་ཤེས་
པར་མི་འགྱུར་གྱི། འདི་ལྟ་སྟེ། འབྱོར་བ་ལ་རྗེས་སུ་ཆགས་པ་
དང་༑ རྒུད་པ་ལ་ཁོང་ཁྲོ་བ་སྤོང་བར་འགྱུར་རོ། །ཆོས་མངོན་
པ་ཀུན་ལས་བཏུས་པ་ལས། མཚན་ཉིད་ཀུན་ལས་བཏུས་པ་
ཞེས་བྱ་བ་སྟེ། ཀུན་ལས་བཏུས་པ་དང་པོའོ།། །།
བམ་པོ་གསུམ་པ། རྣམ་པར་ངེས་པ་གང་ཞེ་ན། བདེན་པ་
རྣམ་པར་ངེས་པ་དང༌། ཆོས་རྣམ་པར་ངེས་པ་དང༌། འཐོབ་
169



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་རྣམ་པར་ངེས་པ་དང༌། འབེལ་བའི་གཏམ་རྣམ་པར་ངེས་
པའོ༑ །བདེན་པ་རྣམ་པར་ངེས་པ་གང་ཞེ་ན། འཕགས་པའི་
བདེན་པ་བཞི་པོ་དག་སྟེ། སྡུག་བསྔལ་དང་། ཀུན་འབྱུང་
དང་། འགོག་པ་དང་། ལམ་མོ། །སྡུག་བསྔལ་གྱི་བདེན་པ་
གང་ཞེ་ན། དེ་ནི་སེམས་ཅན་གྱི་ནི་འཇིག་རྟེན་གང་སྐྱེ་བ་ཟིན་
པའི་ཕུང་པོ་དང་གང་དུ་སྐྱེ་བའི་གནས་ཀྱིས་ཀྱང་སྡུག་བསྔལ་གྱི་
བདེན་པར་རིག་པར་བྱའོ། །སེམས་ཅན་སྐྱེ་བ་གང་ཞེ་ན།
བསོད་ནམས་མ་ཡིན་པས་འཁྲིད་པར་བྱེད་པས་སམ་དགའ་བ་མི་་་
བྱེ བྱེད་པས་སམ་སྐྱབས་མི་རྙེད་པས་སམ་བསོད་ནམས་མེད་པས
སེམས་ཅན་དམྱལ་བ་རྣམས་དང་། མགོ་དུད་དེ་འགྲོ་བས་དུད་
འགྲོ་རྣམས་དང་། ཟས་སྐོམ་ཡིད་ལ་བརྟག་པས་ཡི་དྭགས་
རྣམས་དང་། ཡིད་ཤས་ཆེ་བས་མི་རྣམས་དང༌། དེ་ལ་ཡང་ཤར་
གྱི་ལུས་འཕགས་དང་། ནུབ་ཀྱི་བ་ལང་སྤྱོད་དང་། འཛམ་བུ་
གླིང་དང་། བྱང་གི་སྒྲ་མི་སྙན་དང་། ལྷ་ལ་ཡང་རྒྱལ་པོ་ཆེན་པོ་
བཞིའི་རིས་ཀྱི་ལྷ་རྣམས་དང་། གནས་དེ་སྙེད་ཡོད་པས་སུམ་ཅུ་
རྩ་གསུམ་དང་། ལྷ་མ་ཡིན་དང་འཐབ་པའི་འཇིགས་པ་མེད་པས་
འཐབ་བྲལ་དང༌། ཆོས་ཀྱི་དགའ་བ་ལྷག་པས་དགའ་ལྡན་དང༌།།།
རང་གིས་སྤྲུལ་པའི་ཡུལ་གྱིས་དགའ་བར་བྱེད་པས་འཕྲུལ་དགའ་་
དང་༑ གཞན་གྱིས་སྤྲུལ་པ་ལ་དབང་བསྒྱུར་བས་གཞན་འཕྲུལ་
དབང་བྱེད་དང་། ཚངས་པའི་རིས་ན་གནས་པས་སམ་དེའི་
170



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
།
བ
སའཁོར་ཡིན་པས་ཚངས་རིས་དང་། ཚངས་པ་ཆེན་པོའི་མདུན་
ན་འདོན་བྱེད་པ་དང་། ལུས་ཁྱད་པར་དུ་གྱུར་པས་ཚངས་ཆེན་
པས། གོང་མ་ལས་འོད་ཆུང་བ་དང༌། ཁྱོན་ཚད་མེད་པའི་འོད་
དང་། གཞན་ལས་ཆེ་བའི་འོད་ཡོད་པས་འོད་གསལ་དང༌། གོང་
༩
མ་ལས་དགེ་བ་ཆུང་བ་དང༌། འོག་མས་གཞལ་དུ་མེད་པས་ཚད་
མེད་དགེ་དང་། དགེ་བ་རྒྱས་པར་ཡོད་པས་དགེ་རྒྱས་དང་།
འདི་ཡན་ཆད་ས་གཞི་སྤྲིན་ལྟར་འཁྲིགས་པས་སམ་བར་ཆད་ཀྱི་་་་
སྤྲིན་མེད་པ་དང་། བྱམས་པ་ཕུལ་དུ་བྱུང་བའི་བསོད་ནམས་ལས་
སྐྱེས་པ་དང་། སོ་སྐྱེའི་ལམ་གྱི་ཐོབ་བྱ་མཆོག་ཡིན་པས་འབྲས་བུ་
ཆེ་བ་དང་། སྐྱེས་ཐོབ་ཀྱིས་ཚོགས་དྲུག་འགགས་པས་འདུ་ཤེས་
མེད་པའི་སེམས་ཅན་དང་། སྦེལ་སྒོམ་ཆུང་བས་མི་ཆེ་བ་དང༌།
ཉོན་མོངས་ཀྱི་གདུང་བ་མེད་པས་མི་གདུང་བ་དང་། ཞི་བདེ་རྒྱ་
ནོམ་པ་སྣང་བ་དང་། མཐོང་བ་རྣམ་པར་དག་པས་ཤིན་ཏུ་
མཐོང་དང་། འདིའི་གོང་ན་གནས་གཞན་མེད་པས་འོག་མིན་
དང་༑ སྦྱོར་བའི་དུས་ཀྱི་ཡིད་ལ་བྱེད་པ་རྣམས་ཀྱི་མིང་གིས་
བཏགས་ནས་ནམ་མཁའ་མཐའ་ཡས་སྐྱེ་མཆེད་དང་། རྣམ་
ཤེས་མཐའ་ཡས་སྐྱེ་མཆེད་དང་། ཅི་ཡང་མེད་པའི་སྐྱེ་མཆེད་
དང་༑ འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་གནས་
རྣམས་སུ་སེམས་ཅན་སྐྱེ་བའོ། །སྐྱེ་བའི་གནས་གང་ཞེ་ན།
སྣོད་ཀྱི་འཇིག་རྟེན་ཏེ། འོག་གཞི་རླུང་གི་དཀྱིལ་འཁོར་ལ་ནི།
171



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལས་སྤྲིན་གསེར་གྱིས་སྙིང་པོ་ཅན་ལས་བྱུང་བའི་ཆུའི་དཀྱིལ་འཁོར་་
བརྟེན་ཏོ། །ཆུའི་དཀྱིལ་འཁོར་ལ་ནི་གསེར་གྱི་ས་གཞིའི་
དཀྱིལ་འཁོར་རོ། །སའི་དཀྱིལ་འཁོར་ལ་བརྟེན་པ་ནི་རི་རབ་
ལྷུན་པོ་དང་གསེར་གྱི་རི་བདུན་དང༌། སའི་དངོས་གཞི་ལ
གཉའ་ཤིང་འཛིན་དང་རྟ་རྣ་དང་ལྟ་ན་སྡུག་དང་སེང་ལྡེང་ཅན་
དང་བཤོལ་མདའ་འཛིན་དང་མི་ཁྱུད་འཛིན་རྣམས་རི་རབ་ལ་
འཁོར་བར་འདུག་གོ་ཞེས་པ་བཞིན་ནོ། །རི་རབ་ཀྱི་ཕྱོགས་ན་གླིང་
བཞི་དང༌། མཚམས་རྣམས་ན་བར་གྱི་གླིང་བརྒྱད་དང་། རི་
བདུན་གྱི་ནང་གི་ཡན་ལག་བརྒྱད་ལྡན་གྱི་ཆུའི་གང་བའི་རྒྱ་མཚོ་་
དང་། ཕྱིའི་བ་ཚྭ་ཅན་གྱི་རྒྱ་མཚོ་དང་། རི་རབ་ཀྱི་བང་རིམ་
བཞི་དང་། རྒྱལ་ཆེན་བཞིའི་རིས་ཀྱི་ལྷའི་གནས་རྣམས་དང་།
སུམ་ཅུ་རྩ་གསུམ་གྱི་གནས་གཞན་རྣམས་རི་རབ་ཀྱི་རྩེ་མོ་ན་་་་་
ཡོད་པ་དང་། ཁོར་ཡུག་གི་རི་ཡིས་གླིང་བཞི་འཁོར་ལོ་བཞིན་དུ་
བསྐོར་བ་དང་། ནམ་མཁའ་ལ་གཞལ་མེད་ཁང་གནས་པ་ཉི་ཟླ་
སོགས་ནས་འོག་མིན་གྱི་བར་རྣམས་དང་། འཐབ་བྲལ་དང་།
དགའ་ལྡན་དང་། འཕྲུལ་དགའ་དང་། གཞན་འཕྲུལ་དབང་
བྱེད་ཀྱི་ལྷ་རྣམས་ཀྱི་གནས་དང༌། གཟུགས་ན་སྤྱོད་པ་རྣམས་
དང་། ལྷ་མ་ཡིན་གྱི་གནས་གཞན་དག་རི་རབ་ཀྱི་ཆུའི་འོག་ཏུ་
ནུབ་པ འི་ནང་ན་གསེར་གྱི་ས་གཞིའི་བར་དུ་གནས་པ་དང་།
སེམས་ཅན་དམྱལ་བ་པ་རྣམས་ཀྱི་གནས་གཞན་དག་ཅེས་་་་
172



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
སྤྱིར་བསྟན་པ་དང་། ཚ་བའི་སེམས་ཅན་དམྱལ་བ་ཆེན་པོ་ཡང་
སོས་དང་ཐིག་ནག་དང་བསྡུས་འཇོམས་དང་ངུ་འབོད་དང་ངུ་
འབོད་ཆེན་པོ་དང་ཚ་བ་དང་རབ་ཏུ་ཚ་བ་དང་མནར་མེད་པ་་་་
རྣམས་ཀྱི་གནས་དང་། གྲང་བའི་སེམས་ཅན་དམྱལ་བ་ཆུ་བུར་
ཅན་དང་ཆུ་བུར་རྡོལ་བ་དང་སོ་ཐམ་ཐམ་པ་དང་ཀྱི་ཧུད་ཟེར་བ་་
དང་ཨ་ཆུ་ཟེར་བ་དང་ཨུཏྤལ་ལྟར་གས་པ་དང་པདྨ་ལྟར་གས་པ་་་་
དང་པདྨ་ལྟར་ཆེར་གས་པ་རྣམས་ཀྱི་གནས་དང་། ཉི་ཚེ་བའི་
སེམས་ཅན་དམྱལ་བ་རྣམས་ཀྱི་གནས་དང་། དུད་འགྲོ་རྩ་བའི་
གནས་རྒྱ་མཚོ་ཆེན་པོ་དང་། ཁ་འཐོར་གྱི་གནས་ངེས་པ་མེད་པ་
རྣམས་དང༌། ཡི་དྭགས་རྩ་བའི་གནས་ནི་དཔག་ཚད་ལྔ་བརྒྱས་
བཅད་པའི་ས་འོག་དང་དེ་དག་ཁ་ཅིག་གི་གནས་གཞན་མི་ཡུལ་
སོགས་ན་གནས་པ་རྣམས་དང་། ཉི་མ་རྣམ་པར་སྣང་བྱེད་ཀུན་
ཏུ་རྒྱུ་ཞིང་ཕྱོགས་སྣང་བར་བྱེད་པ་དེ་ནི་གླིང་བཞི་པ་གཅིག་
ཡིན་ལ་དེ་ཇི་སྙེད་ཡོད་པ་དེ་སྙེད་ནི་སྟོང་གི་འཇིག་རྟེན་གཅིག་
ན། ཟླ་བ་སྟོང་དང་། ཉི་མ་སྟོང་དང༌། རིའི་རྒྱལ་པོ་རི་རབ་
སྟོང་དང་། ཤར་གྱི་ལུས་འཕགས་སྟོང་དང་། འཛམ་བུ་གླིང་
སྟོང་དང་། ནུབ་ཀྱི་བ་ལང་སྤྱོད་སྟོང་དང་། བྱང་གི་སྒྲ་མི་
སྙན་སྟོང་དང་། རྒྱལ་ཆེན་བཞིའི་རིས་ཀྱི་ལྷ་དང༌། སུམ་ཅུ་རྩ་
གསུམ་དང༌། འཐབ་བྲལ་དང་། དགའ་ལྡན་དང་། འཕྲུལ་
དགའ་དང་། གཞན་འཕྲུལ་དབང་བྱེད་ཀྱི་ལྷ་རྣམས་ཀྱི་
173



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གནས་གཞན་སྟོང་དང་། ཚངས་པའི་འཇིག་རྟེན་གྱི་གནས་
གཞན་སྟོང་པོ་འདི་ནི་སྟོང་སྤྱི་ཕུད་ཀྱི་འཇིག་རྟེན་གྱི་ཁམས་་་
ཞེས་བྱའོ། །སྟོང་སྤྱི་ཕུད་ཀྱི་འཇིག་རྟེན་གྱི་ཁམས་སྟོང་གང་
ཡིན་པ་འདི་ནི་སྟོང་གཉིས་པ་བར་མའི་འཇིག་རྟེན་གྱི་་
ཁམས་ཞེས་བྱའོ། །སྟོང་གཉིས་པ་བར་མའི་འཇིག་རྟེན་གྱི་
ཁམས་སྟོང་གང་ཡིན་པ་འདི་ནི་སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་ཞེས་བྱའོ། །སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་ནི་རྡོ་རྗེ་ལས་གྲུབ་པའི་ཁོར་་་་
ཡུག་ཆེན་པོས་ཀུན་ཏུ་བསྐོར་ཏོ། །སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་འདི་ནི་མཉམ་དུ་འཇིག་ཅིང་
སྟོངས་ལ། ཡང་མཉམ་དུ་འཆགས་སོ། །འདི་ལྟ་སྟེ། དཔེར་ན་
འཇིག་རྟེན་ཆགས་པའི་ཚེ་ཆར་གྱི་རྒྱུན་གཉའ་ཤིང་ཙམ་འབབ་་
པ་ན། བར་སྣང་ལ་ཆར་གྱི་རྒྱུན་འབབ་པ་རྣམས་ཀྱི་བར་
དང་། མཚམས་མེད་པ་དེ་བཞིན་ཏུ། ཤར་ཕྱོགས་ཀྱི་འཇིག་
རྟེན་གྱི་ཁམས་འཇིག་པ་དང་ཆགས་པ་རྣམས་ཀྱི་བར་དང་།
མཚམས་མེད་དེ་འཇིག་རྟེན་གྱི་ཁམས་གཞན་དག་ནི་འཇིག་་་་་
གོ༑ །གཞན་ལ་ལ་དག་ནི་ཞིག་ནས་འདུག་གོ། །ཡང་གཞན་
དག་ནི་འཆགས་སོ། །གཞན་འགའ་ཞིག་དག་ནི་ཆགས་ནས་
འདུག་གོ། །ཤར་ཕྱོགས་ཇི་ལྟ་བར་ཕྱོགས་བཅུའི་འཇིག་རྟེན་གྱི་
ཁམས་ཐམས་ཅད་ཀྱང་དེ་བཞིན་ནོ། །སེམས་ཅན་གྱི་འཇིག་
174



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མརྟེན་གང་ཡིན་པ་དང་། སྣོད་ཀྱི་འཇིག་རྟེན་གང་ཡིན་པ་དག་
གོ་རིམ་བཞིན་དུ་ལས་དང་ཉོན་མོངས་པས་བསྐྱེད་པ་དང་།
ལས་དང་ཉོན་མོངས་པའི་དབང་གིས་བྱུང་བ་ཡིན་པས་འདི་
མཐའ་དག་ནི་སྡུག་བསྔལ་གྱི་བདེན་པའོ། །ཡོངས་སུ་དག་
པའི་འཇིག་རྟེན་གྱི་ཁམས་འོག་མིན་གྱི་གནས་ལྟ་བུ་དེ་དག་ནི་་
སྡུག་བསྔལ་གྱི་བདེན་པ་མ་ཡིན་པར་བལྟ་སྟེ། དེ་དག་ལས་
དང་ཉོན་མོངས་པས་བསྐྱེད་པའི་སེམས་ཅན་མ་ཡིན་ཞིང་།
ལས་དང་ཉོན་མོངས་པའི་དབང་གིས་བྱུང་བའི་སྣོད་མ་ཡིན་་
གྱི ཞིང་ཡོངསངས་སུ་སྦྱོང་བའི་སྨོན་ལམ་དང་འཇིག་རྟེན་ལས་
འདས་པའི་དགེ་བའི་རྩ་བའི་དབང་གིས་བྱུང་བ་དག་གོ། །དེ་
ལྟ་བས་ན་གནས་དེ་ན་སངས་རྒྱས་རྣམས་ཀྱི་སངས་རྒྱས་ཀྱི་་
སྤྱོད་ཡུལ་ཡིན་པའི་ཕྱིར་སྐྱེ་བའི་གནས་དེ་དག་ནི་བསམ་་་་་
གྱིས་མི་ཁྱབ་སྟེ། དེ་དག་ནི་བསམ་གཏན་པ་རྣམས་ཀྱི་བསམ་
གཏན་གྱི་ཡུལ་ཡང་མ་ཡིན་ན། རྟོག་གེ་པ་རྣམས་ཀྱི་ཡུལ་མ་
ཡིན་པ་ལྟ་སྨོས་ཀྱང་ཅི་དགོས། ཐམས་ཅད་སྡུག་བསྔལ་གྱི་བདེན་
པའི་མཚན་ཉིད་དུ་བསྟན་ནས། ད་ནི་སྡུག་བསྔལ་གྱི་བདེན་པ་ལས་
བརྩམས་ནས་མདོ་ལས་གསུངས་པ་བསྟན་པའི་དོན་རྣམ་པར་དབྱེ་་་
བ་བརྩམས་ཏེ། ཡང་སྐྱེ་བ་ནི་སྡུག་བསྔལ་ལོ། །རྒ་བ་ནི་སྡུག་
བསྔལ་ལོ། །ན་བ་ནི་སྡུག་བསྔལ་ལོ། །འཆི་བ་ནི་སྡུག་བསྔལ་
ལོ༑ །མི་སྡུག་པ་དང་ཕྲད་པ་ནི་སྡུག་བསྔལ་ལོ། །སྡུག་པ་དང་
175



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བྲལ་བ་ནི་སྡུག་བསྔལ་ལོ། །གང་འདོད་པ་བཙལ་ཏེ་མ་རྙེད་
པ་དེ་ཡང་སྡུག་བསྔལ་ལོ། །མདོར་ན་ཉེ་བར་ལེན་པའི་ཕུང་
པོ་ལྔ་ནི་སྡུག་བསྔལ་ལོ། །ཅིའི་ཕྱིར་སྐྱེ་བ་སྡུག་བསྔལ་ཞེ་ན།
མངལ་གྱི་གནས་ནས་དོགས་པའི་སྡུག་བསྔལ་ཉིད་དང་། དེ་
ལས་གཞན་རྒ་བ་ལ་སོགས་པའི་སྡུག་བསྔལ་གྱི་གནས་ཡིན་་་་་
པའི་ཕྱིར་རོ། །ཅིའི་ཕྱིར་རྒ་བ་སྡུག་བསྔལ་ཞེ་ན། ན་ཚོད་
གཞན་དུ་གྱུར་པ་སྡུག་བསྔལ་ཉིད་ཀྱི་ཕྱིར་རོ། །ཅིའི་ཕྱིར་ན་བ་
སྡུག་བསྔལ་ཞེ་ན། ཁམས་ཆ་སྙོམས་པ་ཉིད་གཞན་དུ་གྱུར་པ་
སྡུག་བསྔལ་ཉིད་ཀྱི་ཕྱིར་རོ། །ཅིའི་ཕྱིར་འཆི་བ་སྡུག་བསྔལ་
ཞེ་ན། སྲོག་གནས་པ་གཞན་དུ་གྱུར་པ་སྡུག་བསྔལ་ཉིད་ཀྱི་ཕྱིར་
རོ༑ །ཅིའི་ཕྱིར་མི་སྡུག་པ་དང་ཕྲད་པ་སྡུག་བསྔལ་ཞེ་ན། དེ་
དང་ཕྲད་པ་ན་ལུས་སེམས་སྡུག་བསྔལ་བ་ཉིད་ཀྱི་ཕྱིར་རོ།
ཅིའི་ཕྱིར་སྡུག་པ་དང་བྲལ་བ་སྡུག་བསྔལ་ཞེ་ན། དེ་དང་བྲལ་
བ་སྡུག་བསྔལ་ཉིད་ཀྱི་རྒྱུ་ཡིན་པའི་ཕྱིར་རོ། །ཅིའི་ཕྱིར་གང་
འདོད་པ་བཙལ་ཏེ་མ་རྙེད་པ་དེ་ཡང་སྡུག་བསྔལ་ཞེ་ན། རེ་
བའི་དོན་ལ་འབད་ཀྱང་ངལ་བ་འབྲས་བུ་མེད་པ་སྡུག་བསྔལ་་་
ཉིད་ཀྱི་ཕྱིར་རོ། །ཅིའི་ཕྱིར་མདོར་ན་ཉེ་བར་ལེན་པའི་ཕུང་
པོ་ལྔ་སྡུག་བསྔལ་ཞེ་ན། གནས་ངན་ལེན་སྡུག་བསྔལ་ཐམས་
ཅད་ཀྱི་ས་བོན་ཡིན་པ་ཉིད་ཀྱི་ཕྱིར་རོ། །དེ་དག་ནི་དབྱེ་ན་
བརྒྱད་ཡིན་ཡང་བསྡུ་ན་དྲུག་ཏུ་འགྱུར་རོ། །བསྡུ་ན་དྲུག་ཡིན་
176



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཡང་དབྱེ་ན་བརྒྱད་དུ་འགྱུར་ཏེ། སྐྱེ་བའི་སྡུག་བསྔལ་ནི་དོགས་
པའི་སྡུག་བསྔལ་དུ་འདུ་བ་དང་། རྒ་བ་འཆི་བའི་སྡུག་བསྔལ་
གསུམ་ནི་འགྱུར་བའི་སྡུག་བསྔལ་དུ་འདུ་བ་དང་། ཕྲད་པའི་
སྡུག་བསྔལ་དང་། བྲལ་བའི་སྡུག་བསྔལ་དང༌། རེ་བ་འབྲས་
བུ་མེད་པའི་སྡུག་བསྔལ་དང་། གནས་ངན་ལེན་གྱི་སྡུག་
བསྔལ་ལོ། །གང་སྡུག་བསྔལ་ཉིད་གསུམ་གསུངས་ན། ཅི་སྡུག་
བསྔལ་ཉིད་གསུམ་པོ་དག་གིས་སྡུག་བསྔལ་རྣམ་པ་བརྒྱད་་་་་
བསྡུས་སམ། སྡུག་བསྔལ་རྣམ་པ་བརྒྱད་ཀྱིས་སྡུག་བསྔལ་ཉིད་
གསུམ་བསྡུས་ཤེ་ན། གཅིག་གིས་གཅིག་བསྡུས་ཏེ། སྐྱེ་བའི་
སྡུག་བསྔལ་དང༌། རྒ་བའི་སྡུག་བསྔལ་དང༌། ན་བའི་སྡུག་
བསྔལ་དང་། འཆི་བའི་སྡུག་བསྔལ་དང་། མི་སྡུག་པ་དང་
ཕྲད་པའི་སྡུག་བསྔལ་གང་གསུངས་པ་འདིས་ནི་སྡུག་བསྔལ་་
གྱི་སྡུག་བསྔལ་ཉིད་ཡོངས་སུ་བསྟན་ཏོ། །སྡུག་པ་དང་བྲལ་
བའི་སྡུག་བསྔལ་དང་། གང་འདོད་པ་བཙལ་ཏེ་མ་རྙེད་པ་དེ་
ཡང་སྡུག་བསྔལ་ཞེས་གང་གསུངས་པ་འདིས་ནི་འགྱུར་བའི་་
སྡུག་བསྔལ་ཉིད་ཡོངས་སུ་བསྟན་ཏོ། །མདོར་ན་ཉེ་བར་ལེན་
པའི་ཕུང་པོ་ལྔ་སྡུག་བསྔལ་ལོ་ཞེས་གང་གསུངས་པ་འདིས་་་་
ནི་འདུ་བྱེད་ཀྱི་སྡུག་བསྔལ་ཉིད་ཡོངས་སུ་བསྟན་ཏོ། །ཀུན་
རྫོབ་ཀྱི་བདེན་པར་སྡུག་བསྔལ་བ་དང་། དོན་དམ་པའི་
བདེན་པར་སྡུག་བསྔལ་བ་ཞེས་གང་གསུངས་པ་ལ་ཀུན་རྫོབ་
177



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མཀྱི་བདེན་པར་སྡུག་བསྔལ་བ་ནི་གང་ཡིན། དོན་དམ་པའི་
བདེན་པར་སྡུག་བསྔལ་བ་ནི་གང་ཡིན་ཞེ་ན། སྐྱེ་བའི་སྡུག་
བསྔལ་ནས་འདོད་པ་བཙལ་ཏེ་མ་རྙེད་པ་དེ་ཡང་སྡུག་
བསྔལ་ཞེས་བྱ་བའི་བར་བདུན་ནི་འཇིག་རྟེན་པའི་ཤེས་པས་་་་་
ཀྱང་སྡུག་བསྔལ་དུ་མཐོང་བས་ཀུན་རྫོབ་ཀྱི་བདེན་པར་སྡུག་་་་
བསྔལ་བའོ། །མདོར་ན་ཉེ་བར་ལེན་པའི་ཕུང་པོ་ལྔ་སྡུག་
བསྔལ་ལོ་ཞེས་གསུངས་པ་ནི་འཇིག་རྟེན་ལས་འདས་པའི་ཡེ་་་་་
ཤེས་ཀྱི་ཡུལ་ཡིན་པས་དོན་དམ་པའི་བདེན་པར་སྡུག་བསྔལ་་་་
བའོ༑ །སྡུག་བསྔལ་གྱི་བདེན་པའི་སྤྱིའི་མཚན་ཉིད་གང་ཞེ་ན།
མི་རྟག་པ་ཉིད་ཀྱི་མཚན་ཉིད་དང༌། སྡུག་བསྔལ་བའི་མཚན་
ཉིད་དང་། སྟོང་པའི་མཚན་ཉིད་དང་། བདག་མེད་པའི་
མཚན་ཉིད་དོ། །མི་རྟག་པའི་མཚན་ཉིད་གང་ཞེ་ན། གང་
མེད་པའི་མཚན་ཉིད་དང་། རྣམ་པར་འཇིག་པའི་མཚན་
ཉིད་དང་། འགྱུར་བའི་མཚན་ཉིད་དང་། འབྲལ་བའི་མཚན་
ཉིད་དང་། ཉེ་བའི་མཚན་ཉིད་དང་། ཆོས་ཉིད་ཀྱི་མཚན་
ཉིད་དང་། སྐད་ཅིག་གི་མཚན་ཉིད་དང་། རྒྱུན་གྱི་མཚན་
ཉིད་དང་། ནད་ལ་སོགས་པའི་མཚན་ཉིད་དང་། སེམས་སྣ་
ཚོགས་ཀྱི་རྣམ་པར་འབྱུང་བའི་མཚན་ཉིད་དང་། ལོངས་
སྤྱོད་ཕུན་སུམ་ཚོགས་པ་རྒུད་པའི་མཚན་ཉིད་དང་། སྣོད་
འཇིག་པ་དང་འཆགས་པའི་མཚན་ཉིད་དོ། །གང་མེད་པའི་
178



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མཚན་ཉིད་གང་ཞེ་ན། གང་ཕུང་པོ་དང་ཁམས་དང་། སྐྱེ་
མཆེད་རྣམས་ལ་བདག་དང་། བདག་གི་བའི་རང་གི་ངོ་བོ་ཉིད་
ཀྱི་སྡུག་བསྔལ་གྱི་བདེན་པ་དུས་རྟག་ཏུ་མེད་པའོ། །རྣམ་པར་
འཇིག་པའི་མཚན་ཉིད་གང་ཞེ་ན། གང་འདུ་བྱེད་སྐྱེས་པ་
རྣམས་ཀྱི་རང་བཞིན་ཡང་དེ་མ་ཐག་ཏུ་རྣམ་པར་འཇིག་པའོ། །
འགྱུར་བའི་མཚན་ཉིད་གང་ཞེ་ན། གང་འདུ་བྱེད་རྣམས་
རྒྱུད་མི་འདྲ་བ་གཞན་དང་གཞན་དུ་འགྱུར་བའོ། །འབྲལ་བའི་
མཚན་ཉིད་གང་ཞེ་ན། གང་འདུ་བྱེད་རྣམས་ལ་དབང་བསྒྱུར་
བར་བྱེད་པ་ཉམས་པ་དང་། ཁ་གཅིག་ཏུ་རྒྱལ་སྲིད་འཕྲོག་པ་
ལྟར་གཞན་དག་གིས་བདག་གིར་བྱས་པའོ། །ཉེ་བའི་མཚན་
ཉིད་གང་ཞེ་ན། ནད་སོགས་མངོན་དུ་གྱུར་ནས་མི་རྟག་པ་ཉིད་
ཀྱིས་ནོན་པའོ། །ཆོས་ཉིད་ཀྱི་མཚན་ཉིད་གང་ཞེ་ན། གདོན་
མི་ཟ་བར་མི་རྟག་པ་ཉིད་འབྱུང་བ་རྒྱུས་འབྲེལ་བའོ། །སྐད་
ཅིག་གི་མཚན་ཉིད་གང་ཞེ་ན། འདུ་བྱེད་རྣམས་དེ་མ་ཐག་
འགགས་ཏེ་སྐད་ཅིག་གཅིག་ལས་ཕན་ཆད་དུ་མི་གནས་པའོ། །
རྒྱུན་གྱི་མཚན་ཉིད་གང་ཞེ་ན། ཐོག་མ་མེད་པའི་དུས་ཀྱི་
འཁོར་བ་ནས་འདུ་བྱེད་རྣམས་ཀྱི་སྐྱེ་བའི་རྒྱུན་མི་འཆད་པའོ། །
ནད་ལ་སོགས་པའི་མཚན་ཉིད་གང་ཞེ་ན། ཁམས་མ་སྙོམས་
པས་ན་བ་དང་། ན་ཚོད་ཡོལ་ནས་རྒ་བ་དང་། སྲོག་རྣམ་པར་
འགྱུར་ནས་ཤི་བའོ། །སེམས་སྣ་ཚོགས་ཀྱི་རྣམ་པར་འབྱུང་
179



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རེས་
འགའ་བའི་མཚན་ཉིད་གང་ཞེ་ན། རེས་འགའ་འདོད་ཆགས་དང་
བཅས་པ་མི་མཐུན་པའི་ཕྱོགས་ཀྱི་སེམས་དང་།
འདོད་ཆགས་དང་བྲལ་བ་གཉེན་པོའི་གནས་སྐབས་ཀྱི་སེམས་་་་
དང་། དེ་བཞིན་དུ་ཞེ་སྡང་དང་བཅས་པ་དང་། ཞེ་སྡང་དང་
བྲལ་བ་དང་། གཏི་མུག་དང་བཅས་པ་དང་། གཏི་མུག་དང་
བྲལ་བ་དང༌། དམིགས་པ་ལ་སེམས་བསྡུས་པ་དང་། དེ་ལས་ཕྱི་
རོལ་དུ་གཡེངས་པ་དང་། གཉིད་རྨུགས་ཀྱིས་བྱིང་བ་དང༌།
གཟེངས་བསྟོད་དེ་རབ་ཏུ་གཟུང་བ་དང་། འདོད་པའི་ཕྱོགས་སུ་
རྒོད་པ་དང་། དེའི་གཉེན་པོ་མི་རྒོད་པ་དང༌། སྒྲིབ་པའི་དབང་
གིས་ཉེ་བར་མ་ཞི་བ་དང་། སྒྲིབ་པ་མེད་པ་ཉེ་བར་ཞི་བ་དང་།
བསམ་གཏན་ལ་མཉམ་པར་བཞག་པ་དང་། དེ་ལས་ལངས་ཏེ་།
མཉམ་པར་མ་བཞག་པ་ལ་སོགས་པའི་རྣམ་པར་སེམས་ཀྱི་་༌
འབྱུང་བ་གང་ཡིན་པའོ། །ལོངས་སྤྱོད་འབྱོར་བ་རྒུད་པའི་
མཚན་ཉིད་གང་ཞེ་ན། འཇིག་རྟེན་པའི་འབྱོར་བ་ཕུན་སུམ་
ཚོགས་པ་ཐམས་ཅད་ཀྱི་མཐའ་ནི་རྒུད་པ་ཉིད་དོ། །སྣོད་
འཇིག་པ་དང་འཆགས་པའི་མཚན་ཉིད་གང་ཞེ་ན། འཇིག་
པར་བྱེད་པ་གསུམ་སྟེ། བསམ་གཏན་དང་པོ་མན་ཆད་མེ་དང་།
གཉིས་པ་མན་ཆད་ཆུ་དང་། གསུམ་པ་མན་ཆད་རླུང་ངོ་། །
འཇིག་པ་ན་ལུས་པ་གསུམ་སྟེ། མེས་འཇིག་པ་ན་བསམ་གཏན་
གཉིས་པ་དང༌། ཆུས་འཇིག་པ་ན་གསུམ་པ་དང་། རླུང་གིས་རྒྱུ
180



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
འཇིག་པ་ན་བཞི་པའོ། །བསམ་གཏན་བཞི་པ་ལ་ནི་ཕྱི་རོལ་གྱི་
འཇིག་པར་བྱེད་པ་གཞན་མེད་ཀྱང་གཞལ་མེད་ཁང་སེམས་ཅན་་་
དེ་རྣམས་དང༌། ལྷན་ཅིག་འབྱུང་བ་དང་ལྷན་ཅིག་འགགས་
པས་འཇིག་ཅིང་འཆགས་སོ། །བསྐལ་པ་བར་མ་གསུམ་སྟེ།།
ཚེ་ལོ་སུམ་ཅུ་པ་ལ་མུ་གེའི་བསྐལ་པ་བར་མ་འབྱུང་བ་དང་། དེ་
རེ་ལྟར་ཐོགས་ན་ལོ་བདུན་དང་ཟླ་བ་བདུན་དང་ཞག་བདུན་འབྱུང་
ངོ་། །ཚེ་ལོ་ཉི་ཤུ་པ་ལ་ནད་ཀྱི་བསྐལ་པ་བར་མ་འབྱུང་བ་དང༌།
དེ་རེ་ལྟར་ཐོགས་ན་ཟླ་བ་བདུན་དང་ཞག་བདུན་དུ་འབྱུང་ངོ༌། །ཚེ་
ལོ་བཅུ་པ་ལ་མཚོན་ཆའི་བསྐལ་པ་བར་མ་སྟེ། དེ་རེ་ལྟར་ཐོགས་
ན་ཞག་བདུན་དུ་འབྱུང་ངོ༌། །དེ་དག་གིས་བར་གྱིས་བསྐལ་པ་
ཚར་ཕྱིན་ཏེ་ཡོངས་སུ་རྫོགས་པར་འགྱུར་རོ། །ཆགས་པའི་རྗེས་
སུ་མར་འབྲི་བ་བར་གྱི་བསྐལ་པ་གཅིག་དང་། བར་དུ་ཡང་
འཕེལ་བ་དང་མར་འབྲི་བ་བཅོ་བརྒྱད་དང༌། ཐ་མ་ཡར་སྐྱེ་
བ་གཅིག་སྟེ། བཅུད་འཇིག་པ་ལ་བར་བསྐལ་བཅུ་དགུ་སྣོད་འཇིག་
པ་ལ་གལ་གཅིག་སྟེ་བར་གྱི་བསྐལ་པ་ཉི་ཤུར་འཇིག་རྟེན་འཇིག་་་་་
གོ༑ །བར་གྱི་བསྐལ་པ་ཉི་ཤུར་འཇིག་རྟེན་ཞིག་སྟེ་སྟོངས་པར་
འདུག་གོ། །སྣོད་ཆགས་པ་ལ་བར་བསྐལ་གཅིག་བཅུད་ལ་བཅུ་
དགུ་སྟེ་བར་གྱི་བསྐལ་པ་ཉི་ཤུར་འཇིག་རྟེན་འཆགས་སོ། །
བར་གྱི་བསྐལ་པ་ཉི་ཤུར་འཇིག་རྟེན་ཆགས་ནས་འདུག་གོ། །
དེ་དག་སྡོམ་པ་ནི་བར་གྱི་བསྐལ་པ་བརྒྱད་ཅུ་སྟེ་དེ་ནི་བསྐལ་་
181



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་ཆེན་པོའོ། །བསྐལ་པ་བགྲང་བའི་ཚུལ་དེས་གཟུགས་ན་
སྤྱོད་པ་རྣམས་དང་། གཟུགས་མེད་པ་ན་སྤྱོད་པའི་ལྷ་རྣམས་
ཀྱི་ཚེའི་ཚད་བཟུང་བར་བྱ་བ་ཉིད་དོ། །ཁམས་གོང་མའི་སེམས་
ཅན་དེ་དག་གི་རང་སའི་ཚེ་ཟད་ཅིང་འགལ་རྐྱེན་གྱིས་བསོད་་་་
ནམས་ཟད་ལ་མྱོང་འགྱུར་གྱི་ལས་ཀྱང་ཟད་ནས་གནས་དེ་
ནས་ཤི་འཕོ་བར་འགྱུར་རོ། །ཚེ་ཟད་པས་ཇི་ལྟ་བུ་ཞེ་ན། ཚེའི་
འཕེན་པ་ཟད་དེ་འཆི་བའི་དུས་ལ་བབ་པའོ། །བསོད་ནམས་
ཟད་པས་ཇི་ལྟ་བུ་ཞེ་ན། དུས་མ་ཡིན་པར་འཆི་བ་སྟེ། འདི་
ལྟར་སེམས་ཅན་དེ་དག་སྙོམས་པར་འཇུག་པའི་རོ་མྱོང་བས་
བསོད་ནམས་ཟད་པར་འགྱུར་ཏེ། དེས་ན་དུས་ལ་མ་བབ་
ཀྱང་འཆིའོ། །ལས་ཟད་པས་ཇི་ལྟ་བུ་ཞེ་ན། གནས་དེར་སྐྱེས་
ནས་མྱོང་བར་འགྱུར་བ་དང་། ལན་གྲངས་གཞན་ལ་མྱོང་
བར་འགྱུར་བའི་ལས་ཡོངས་སུ་གཏུགས་པའོ། །སྡུག་བསྔལ་
གྱི་མཚན་ཉིད་གང་ཞེ་ན། སྡུག་བསྔལ་ཉིད་གསུམ་དང༌།
སྡུག་བསྔལ་རྣམ་པ་བརྒྱད་ནི་སྡུག་བསྔལ་ཞེས་བྱ་བའོ། །ཅིའི་
ཕྱིར་གང་མི་རྟག་པ་དེ་སྡུག་བསྔལ་ཞེས་གསུངས་ཤེ་ན། མི་
རྟག་པ་ཉིད་ནི་གཉིས་ཀྱི་ཆར་གཏོགས་པ་སྟེ། སྐྱེ་བའི་ཆར་
གཏོགས་པ་ལས་བྱུང་བ་དང་། འཇིག་པའི་ཆར་གཏོགས་པ་
བྱུང་ནས་ཞིག་པའོ། སྐྱེ་བའི་ཆར་གཏོགས་པའི་མི་རྟག་པ་
ཉིད་ལ་བརྟེན་ནས་སྡུག་བསྔལ་གྱི་སྡུག་བསྔལ་ཉིད་རབ་ཏུ་་་་
182



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཤེས་སོ། །འཇིག་པའི་ཆར་གཏོགས་པའི་མི་རྟག་པ་ཉིད་ལ
བརྟེན་ནས་འགྱུར་བའི་སྡུག་བསྔལ་ཉིད་རབ་ཏུ་ཤེས་སོ། །
ཟག་པ་དང་བཅས་པའི་སྐྱེ་འཇིག་དེ་གཉིས་གའི་ཆར་གཏོགས་་་་
པའི་མི་རྟག་པ་ཉིད་ལ་བརྟེན་ནས་འདུ་བྱེད་ཀྱི་སྡུག་བསྔལ་་་
ཉིད་རབ་ཏུ་ཤེས་སོ། །དེ་ལ་དགོངས་ཏེ་བཅོམ་ལྡན་འདས་
ཀྱིས་ངས་འདུ་བྱེད་མི་རྟག་པ་ཉིད་དང་། འདུ་བྱེད་འགྱུར་བ་
ཉིད་ལ་དགོངས་ནས། གང་ཅི་ཚོར་ཡང་རུང་འདི་ནི་འདིར་
སྡུག་བསྔལ་དུ་གསུངས་སོ་ཞེས་བཀའ་སྩལ་ཏོ། །ཡང་མི་རྟག
པ་སྐྱེ་བ་དང་འཇིག་པའི་ཆོས་ཉིད་དང་རྗེས་སུ་འབྲེལ་བའི་་་
འདུ་བྱེད་རྣམས་ལ་སྐྱེ་བ་དང་རྒ་བ་ལ་སོགས་པ་སྡུག་བསྔལ་
བརྒྱད་མངོན་ཏེ། དེའི་ཕྱིར་མི་རྟག་པ་ཐམས་ཅད་སྡུག་བསྔལ་
ཞེས་བྱའོ། །སྟོང་པའི་མཚན་ཉིད་གང་ཞེ་ན། དགག་གཞི་གང་
ལ་དགག་བྱ་གང་མེད་པ་དེ་ནི་དེས་སྟོང་པར་ཡང་དག་པར་་་
རྗེས་སུ་མཐོང་བ་སྟེ། འདི་ལ་དགག་བྱ་བཅད་པའི་ལྷག་མ་གང་
ཡིན་པ་དེ་ནི་འདིར་ཡོད་པའོ་ཞེས་ཡང་དག་པ་ཇི་ལྟ་བ་་་་་་
བཞིན་དུ་རབ་ཏུ་ཤེས་སོ། །འདི་ནི་སྟོང་པ་ཉིད་ལ་འཇུག་པ་
ཡང་དག་པའི་ལྟ་བ་སྟེ། ཕྱིན་ཅི་མ་ལོག་པ་ཞེས་བྱའོ། །གང་
ན་ཅི་ཞིག་མེད་ཅེ་ན། ཕུང་པོ་དང་ཁམས་དང་སྐྱེ་མཆེད་
རྣམས་ལ་མི་འགྱུར་བའི་རྟག་པ་དང་རྒྱུད་གནས་པའི་བརྟན་པ་
དང་གཞན་ལ་རགས་མ་ལུས་པའི་ཐེར་ཟུག་པ་དང་གང་ཡང་མི་་ལ
183



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འགྱུར་བའི་ཆོས་ཅན་དང་མུ་སྟེགས་ཀྱིས་བཏགས་པའི་བདག་་་
དང་བདག་གི་བ་མེད་དོ། །དེ་ལྟ་བས་ན་དགག་གཞི་དེ་དག་
ནི་དགག་བྱ་དེས་སྟོང་ངོ་། །དེ་ལ་ལྷག་མ་ཡོད་པ་ཅི་ཞིག་ཅེ་ན།
གང་ཡང་བདག་མེད་པ་དེ་ཉིད་དེ། དེ་ལྟར་བདག་ནི་མེད་ཀྱི་
བདག་མེད་པ་ནི་ཡོད་པར་སྟོང་པ་ཉིད་ཁོང་དུ་ཆུད་པར་་་་་
བྱའོ༑ །འདི་ལ་དགོངས་ནས་བཅོམ་ལྡན་འདས་ཀྱིས་ཡོད་པ་
ཡོད་པར་ཇི་ལྟ་བར་རབ་ཏུ་ཤེས། མེད་པ་ཡང་མེད་པར་ཡང་
དག་པ་ཇི་ལྟ་བ་བཞིན་དུ་རབ་ཏུ་ཤེས་སོ་ཞེས་གསུངས་སོ། །
ཡང་སྟོང་པ་ཉིད་རྣམ་པ་གསུམ་སྟེ། རང་གི་མཚན་ཉིད་ཀྱི་ངོ་
བོ་ཉིད་ཀྱིས་སྟོང་པ་ཉིད་དང་། ཇི་ལྟར་སྣང་བ་དེ་བཞིན་དུ་
ཡོད་པ་མ་ཡིན་པའི་སྟོང་པ་ཉིད་དང༌། སྟོང་པ་ཉིད་ཀྱི་རང་
བཞིན་ཡིན་པས་རང་བཞིན་གྱི་སྟོང་པ་ཉིད་དོ། །དང་པོ་ནི་
གཟུང་འཛིན་དང་བྲལ་བ་བཞིན་དེ་གཉིས་སུ་ཀུན་བརྟགས་པའི་་
ངོ་བོ་ཉིད་ཉེ་བར་གཟུང་བར་བལྟའོ། །གཉིས་པ་ནི་གཞན་
གྱི་དབང་བྱས་པ་ཅན་ཁམས་གསུམ་གྱི་སེམས་དང་སེམས་ལས་
བྱུང་བ་དག་གི་ངོ་བོ་ཉིད་ཉེ་བར་གཟུང་བའོ། །གསུམ་པ་ནི་
གཞན་གྱི་དབང་ལ་ཀུན་བརྟགས་གཏན་མེད་པ་བརྗོད་དུ་མེད་ཅིང་།
སྤྲོས་པ་མེད་པ་ཡོངས་སུ་གྲུབ་པའི་ངོ་བོ་ཉིད་ཉེ་བར་གཟུང་་་་
བར་བལྟའོ། །བདག་མེད་པའི་མཚན་ཉིད་གང་ཞེ་ན། ཇི་
ལྟར་བདག་ཏུ་སྨྲ་བ་རྣམས་ཀྱིས་བདག་ཏུ་བཏགས་པའི་རྟག་}
184



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པ་དང་ཁྱབ་པ་ལ་སོགས་པའི་མཚན་ཉིད་དེས། ཕུང་པོ་དང་
ཁམས་དང་སྐྱེ་མཆེད་རྣམས་རྟག་སོགས་ཀྱི་མཚན་ཉིད་དང་་་་
བྲལ་བའོ། །དེས་ན་ཕུང་པོ་དང་ཁམས་དང་སྐྱེ་མཆེད་རྣམས་
ནི་བདག་གི་མཚན་ཉིད་མེད་པ་ཉིད་ཀྱིས་བདག་མེད་པའོ། །
ཚུལ་འདི་ལ་དགོངས་ནས་བཅོམ་ལྡན་འདས་ཀྱིས་ཆོས་་་་་་༌་
ཐམས་ཅད་བདག་མེད་པའོ་ཞེས་གསུངས་སོ། །བཅོམ་ལྡན་
འདས་ཀྱིས་འདི་དག་ཐམས་ཅད་ནི་ང་ཡི་བ་མེད་དོ། །འདི་
ནི་ང་མ་ཡིན་པའོ། །འདི་ནི་ངའི་བདག་མ་ཡིན་པ་སྟེ། དེ་ནི་
འདི་བཞིན་ནོ་ཞེས་ཡང་དག་པའི་ཤེས་རབ་ཀྱིས་ཡང་དག་་་
པ་ཇི་ལྟ་བ་བཞིན་དུ་བལྟ་བར་བྱའོ་ཞེས་གསུངས་པ་འདིའི་
དོན་ཅི་ཞེ་ན། ཕྱིའི་ཟིན་པ་དང་མ་ཟིན་པའི་དངོས་པོ་འདི་ནི་
བདག་གི་མ་ཡིན་ནོ། །ནང་གི་ལུས་ལ་སོགས་པའི་དངོས་པོ་
འདི་ནི་ང་མ་ཡིན་ནོ། །ནང་གི་འདི་ནི་ང་དང་འབྲེལ་བའི་
བདག་མ་ཡིན་པའོ་ཞེས་བྱ་བར་དགོངས་ནས་གསུངས་པ་སྟེ།
འདི་ལྟར་ཕྱིའི་དངོས་པོ་ལ་ནི་བདག་གི་རྣམ་པ་དང་། ནང་
ལ་ནི་བདག་དང་བདག་གི་བ་གཉིས་ཀའི་རྣམ་པ་བཀག་གོ། །
སྐད་ཅིག་གི་མཚན་ཉིད་ནི་མི་རྟག་པ་ཉིད་དོ་ཞེས་གསུངས་་་
པ་དེ་ཇི་ལྟ་བུ་ཞེ་ན། ཇི་ལྟར་སེམས་དང་སེམས་ལས་བྱུང་བ་
རྣམས་སྐད་ཅིག་མ་ཡིན་པ་དེ་ལྟར་གཟུགས་ཀྱང་སྐད་ཅིག་་་་
མར་བལྟ་སྟེ། སེམས་ཀྱིས་ལུས་ཟིན་པ་དང་སེམས་དང་མ་ཐོབ་
185



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་ལས་ཐོབ་པའི་གྲུབ་པ་དང་ཐོབ་པ་རྗེས་སུ་འཇུག་པའི་བདེ་བ་་
གཅིག་པ་དང་། སེམས་བདེ་བ་ལ་སོགས་པའི་གནས་སྐབས་སུ་
འགྱུར་ན་ལུས་དེ་ཡང་འགྱུར་བ་དང༌། དབང་པོ་དང་བཅས་
པའི་ལུས་དེ་སེམས་ཀྱི་གནས་ཡིན་པ་དང་། ཕྱི་ནང་གི་གཟུགས་
ཐམས་ཅད་སེམས་ཀྱི་དབང་གིས་བྱུང་བ་དང་། མཐུ་ཁྱད་པར་
དུ་འཕགས་པའི་སེམས་ཀྱིས་འབྱུང་བ་རྣམས་ལ་དབང་སྒྱུར་བའི་
ཕྱིར་རོ། །ཡང་མཐར་ཡང་འཇིག་སྟེ་འགྱུར་བར་དམིགས་པ་
དང་༑ སྐྱེས་ནས་ཀྱང་འཇིག་རྐྱེན་གཞན་ལ་མི་ལྟོས་པར་རང་
གི་ངང་གིས་རྣམ་པར་འཇིག་པའི་ཕྱིར་གཟུགས་ཀྱང་སྐད་་་་
ཅིག་པ་ཉིད་དུ་བལྟའོ། །གཟུགས་གང་ཡིན་པ་ཅི་ཡང་རུང་
སྟེ༑ དེ་ཐམས་ཅད་འབྱུང་བ་ཆེན་པོ་བཞི་དག་དང་། འབྱུང་
བ་ཆེན་པོ་བཞི་དག་རྒྱུར་བྱས་པའོ། །ཞེས་གང་གསུངས་པ་
དེ་ཅི་ལས་དགོངས་ཏེ་གསུངས་ཤེ་ན། བཞི་ག་རྒྱུར་བྱས་པ་སྲིད་
པ་ལ་དགོངས་ནས་གསུངས་སོ། །ཕྱོགས་གཅིག་ལ་བརྟེན་
པའི་དངོས་པོའི་དོན་ནི་རྒྱུར་བྱས་པའི་དོན་ཏེ། འབྱུང་བའི་
ཕྱོགས་གཅིག་ལ་མི་ལྟོས་པར་འབྱུང་བ་ལས་གྱུར་པ་ལོགས་ཤིག་ན་་་
རང་དབང་དུ་འབྱུང་བའི་མཐུ་མེད་པའི་ཕྱིར་རོ། །འདུས་པའི་གོང་
བུ་གང་ལས་འབྱུང་བ་གང་དམིགས་པ་དེ་ནི་དེ་ན་ཡོད་དོ། །
དེ་ལ་ཅིག་ཤོས་ནི་མེད་དོ་ཞེས་བརྗོད་པར་བྱའོ། །ས་སྐམ་པོ་ལྟ་བུ་
འབྱུང་བ་གཅིག་ལས་གྱུར་པའི་འདུས་པ་ཡང་ཡོད། དེ་ཉིད་ལ
ལ
186



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
གཤེར་བ་ལྟ་བུ་འབྱུང་བ་གཉིས་ལས་གྱུར་པ་ཡོད་པ་ནས། དེ་
ཉིད་འབྱུང་བ་ཐམས་ཅད་ལས་གྱུར་པ་ཡང་ཡོད་དོ། །རྒྱུར་
བྱས་པའི་འབྲས་བུའི་གཟུགས་ལ་ཡང་རྒྱུར་བྱས་པའི་གཟུགས་
གང་འདུས་པ་གང་ལ་དྲི་ལ་སོགས་པའི་དངོས་པོ་གང་ཡོད་པར་་་
དམིགས་པ་དེ་ནི་དོན་ཡོད་གྱིས་གཞན་མེད་པའོ་ཞེས་རིག་་་་༌་
པར་བྱའོ། །རྡུལ་ཕྲ་རབ་བསགས་པ་ནི་གཟུགས་འདུས་པའོ་
ཞེས་གང་བརྗོད་པ་དེ་ལ་རྡུལ་ཕྲ་རབ་དེ་ནི་རྣམ་པར་བཞག་པ་་
ཙམ་ལས་ལུས་མེད་པར་རིག་པར་བྱའོ། །གོང་བུ་ལ་བློས་
མཐར་ཐུག་པར་རབ་ཏུ་ཕྱེ་ནས་རྡུལ་ཕྲ་རབ་ཏུ་རྣམ་པར་
བཞག་སྟེ། ཅིའི་ཕྱིར་དེ་ལྟར་ལུས་མེད་ཀྱང་རྡུལ་ཕྲ་རབ་ཏུ་རྣམ་
པར་འཇོག་ཅེ་ན་རིལ་པོའི་འདུ་ཤེས་རྣམ་པར་གཞིག་པས་་་་་་
གང་ཟག་གི་བདག་མེད་པ་ལ་འཇུག་པ་དང་། གཟུགས་ལ་རྫས་
སུ་ཡོངས་སུ་གྲུབ་པ་མེད་པར་ཤེས་པས་ཆོས་ལ་བདག་མེད་པར་
ཤེས་པ་ལ་འཇུག་པར་བྱ་བའི་ཕྱིར་རོ། །ཡང་སྡུག་བསྔལ་འདི་
ནི་ཤིན་ཏུ་རྒྱས་ལ་མ་བསྲབས་པ་དང་། བསྲབས་པ་དང་།
བསུབས་པ་ཡང་ཡིན་ལ་མ་བསྲབས་པའང་ཡིན་པ་ཡང་ཡོད།
བར་མ་མ་བསླབས་པ་ཡང་ཡོད། བསྲབས་ལ་མ་བསྲུབས་པ་
ཡང་ཡོད། ཆེས་བསྲབས་ལ་བསྲབས་པའང་ཡོད། ཤིན་ཏུ་
ཆེས་བསྲབས་ལ་བསྲབས་པ་ཡང་ཡོད། སྡུག་བསྔལ་མ་ཡིན་
ལ་སྡུག་བསྔལ་དུ་སྣང་ཞིང་བསྲབས་པ་ཆེན་པོར་ཉེ་བར་་་་་་
187



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གནས་པ་ཡང་ཡོད་དོ། །སྡུག་བསྔལ་ཤིན་ཏུ་རྒྱས་ལ་མ་
བསྲབས་པ་གང་ཞེ་ན། གང་འདོད་པའི་ཁམས་ན་སྤྱོད་པ་
དགེ་བའི་རྩ་བ་བསགས་པ་རྣམས་ཀྱི་སྡུག་བསྔལ་གསུམ་ལ་་
སོགས་པ་འགྲོ་བ་སོ་སོའི་སྡུག་བསྔལ་མྱོང་བའོ། །བསྲབས་པ་གང་
ཞེ་ན། འདོད་པ་ན་སྤྱོད་པའི་སྡུག་བསྔལ་དེ་ཉིད་ཐར་བའི་ཆ་
དང་མཐུན་པའི་དགེ་བའི་རྩ་བ་སྐྱེས་པ་རྣམས་ཀྱིའོ། །བསྲབས་
པ་ཡང་ཡིན་ལ་མ་བསླབས་པ་ཡང་ཡིན་པ་གང་ཞེ་ན། འདོད་
པ་ན་སྤྱོད་པའི་སྡུག་བསྔལ་དེ་ཉིད་འཇིག་རྟེན་པའི་ལམ་གྱིས་་་་
འདོད་ཆགས་དང་བྲལ་བ་ཉིད་དུ་བྱ་བའི་ཕྱིར་དགེ་བའི་རྩ་
བ་མ་བསགས་པ་སྡུག་བསྔལ་བ་མངོན་གྱུར་གྱི་རྒྱུ་སྤུངས་ཡང་
གཏན་དུ་བ་མ་ཡིན་པ་རྣམས་ཀྱིའོ། 
།བར་མ་མ་བསྲབས་པ་
གང་ཞེ་ན། སྡུག་བསྔལ་བ་བར་པ་གཟུགས་ཀྱི་ཁམས་སུ་སྐྱེས་པ་
ཐར་བའི་ཆ་དང་མཐུན་པའི་དགེ་རྩ་རྣམ་པར་སྤངས་པ་་་
རྣམས་ཀྱིའོ། །བསྲབས་ལ་མ་བསྲུབས་པ་གང་ཞེ་ན། གཟུགས་
མེད་པར་སྐྱེས་པ་ཐར་བའི་ཆ་དང་མཐུན་པའི་དགེ་བ་རྣམ་་་་
པར་སྤངས་པ་རྣམས་ཀྱིའོ། །ཆེས་བསྲུབས་ལ་བསྲབས་པ་
གང་ཞེ་ན། གང་འཕགས་པ་སློབ་པ་རྒྱུན་དུ་ཞུགས་པ་ལ་སོགས་
པ་རྣམས་ཀྱིའོ། །ཤིན་ཏུ་ཆེས་བསྲབས་ལ་བསྲབས་པ་གང་ཞེ་
ན༑ གང་མི་སློབ་པ་དགྲ་བཅོམ་པ་རྣམས་ཀྱི་སྲོག་གི་དབང་
པོའི་རྐྱེན་གྱིས་མིང་དང་གཟུགས་དེ་ཙམ་ཞིག་ལུས་པས་སོ། །བ
188



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
སྡུག་བསྔལ་མ་ཡིན་ལ་སྡུག་བསྔལ་དུ་སྣང་ཞིང་བསྲབས་པ་་་
ཆེན་པོར་ཉེ་བར་གནས་པ་གང་ཞེ་ན། གང་བྱང་ཆུབ་སེམས་
དཔའ་སེམས་ཅན་དུ་མའི་རྒྱུད་ལ་ཡོད་པའི་སྡུག་བསྔལ་བསལ་་་་་་
བར་ཉེ་བར་གནས་པ་དམ་པའི་ཕ་རོལ་ཏུ་ཕྱིན་པ་ཐོབ་པ་་་་་་་
རྣམས་ཀྱི་སྟེ། བསམས་བཞིན་དུ་སྲིད་པར་གཞན་གྱི་དོན་དུ་སྐྱེ་
བའི་ཕྱིར་རོ། །འཆི་བ་སྡུག་བསྔལ་ལོ་ཞེས་གང་གསུངས་པ་
དེ་ལ་འཆི་བ་རྣམ་པ་གསུམ་སྟེ། དགེ་བའི་སེམས་ཡོད་པ་
དང་༑ མི་དགེ་བའི་སེམས་ཡོད་པ་དང་། ལུང་དུ་མ་བསྟན་
པའི་སེམས་ཡོད་པ་སྟེ།རང་གི་སྔོན་གྱི་དགེ་བའི་རྩ་བའི་
སྟོབས་བསྐྱེད་པས་སམ། གཞན་གྱིས་ལེགས་པ་བསྒྲུབས་པས་
ཀྱང་རུང་སྟེ། དད་པ་ལ་སོགས་པའི་སེམས་ཀྱི་རྒྱུ་བ་གསལ་བ་
ནི་དགེ་བའི་སེམས་ཡོད་པའི་འཆི་བར་བལྟའོ། །རང་གི་
སྟོབས་ཀྱིས་མི་དགེ་བའི་སེམས་བསྐྱེད་པས་སམ་གཞན་གྱིས་་་
ཕྱིན་ཅི་ལོག་ཏུ་བསྒྲུབས་པས་ཀྱང་རུང་སྟེ། ཆགས་པ་ལ་སོགས་
པའི་སེམས་རྒྱུ་བ་གསལ་བ་ནི་མི་དགེ་བའི་སེམས་ཡོད་པའི་་་
འཆི་བར་བལྟའོ། །སེམས་ཀྱི་རྒྱུ་བ་གསལ་ཡང་རུང་མི་གསལ་
ཡང་རུང་རྐྱེན་དེ་གཉི་ག་མ་ཚང་བའི་ཕྱིར་རམ་ཡང་ན་རྐྱེན་་་་
གྱིས་དགེ་མི་དགེར་མངོན་པར་འདུ་བྱེད་མི་ནུས་པ་ཡང་རུང་་་
སྟེ༑ ལུང་དུ་མ་བསྟན་པའི་སེམས་ཡོད་པའི་འཆི་བར་བལྟའོ། །
དགེ་བ་བྱེད་པ་ལ་གོམས་པའི་ལུས་ནི་ཐོག་མ་ཉིད་དུ་སྨད་ནས་
189



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བམས་རིམ་གྱིས་གྲང་བར་འགྱུར་རོ། །མི་དགེ་བ་བྱེད་པའི་ལུས་
ནི་སྟོད་ནས་རིམ་གྱིས་གྲང་བར་འགྱུར་རོ། །དེ་ལ་མི་དགེ་བ་
བྱེད་པའི་བར་མ་དོའི་སྲིད་པ་མངོན་པར་འགྲུབ་པ་ནི།
དཔེར་ན་ཕྱར་བ་ནག་པོ་ལྟ་བུའམ། མཚན་མོ་མུན་པ་མུན་
ནག་ཏུ་སྣང་བ་ལྟ་བུའོ། །དགེ་བ་བྱེད་པ་རྣམས་ལ་ནི་དཔེར་
ན་སྣམ་བུ་དཀར་པོ་ལྟ་བུའམ། ཟླ་བའི་འོད་དང་བཅས་པའི་
མཚན་མོར་སྣང་བ་ལྟ་བུའོ། །བར་མ་དོའི་སྲིད་པ་ནི་འདོད་
པའི་ཁམས་དང་གཟུགས་ཀྱི་ཁམས་སུ་སྐྱེ་བ་ན་ཡོད་པ་ཡིན་་་་
པའོ༑ །གཟུགས་མེད་པ་ནས་ནི་འཆི་འཕོ་བ་འོག་མར་སྐྱེ་བ་
ནའོ༑ །བར་སྲིད་དེ་ནི་ཡིད་ལས་བྱུང་བ་དང་འདོད་ཁམས་ཀྱི་
དབང་དུ་བྱས་ཏེ་དྲི་ཟ་ཞེས་ཀྱང་བྱའོ། །དེའི་ཚེ་ཚད་ནི་རེ་ལྟར་
ཐོགས་ནས་ཞག་བདུན་གནས་ཏེ། སྐྱེ་བའི་རྐྱེན་རྙེད་ནས་དེ་
ཚུན་ཆད་ཀྱིས་འཆི་འཕོའོ། །ཇི་སྟེ་མ་རྙེད་ན་ཞག་བདུན་པའི་།
འོག་ཏུ་ཤི་འཕོས་ནས་བར་སྲིད་དེ་ཉིད་འགྲུབ་པོ། །དེ་ལྟར་ལན་
བདུན་གྱི་བར་དུའོ། །བར་སྲིད་གྲུབ་ནས་ཕལ་ཆེར་ལྡོག་པ་མེད་ཀྱང་
ཇི་སྟེ་གནས་སྐབས་དེར་གཞན་དུ་སྐྱེ་བའི་སྟོབས་ལྡན་རྙེད་ནས་་་
མངོན་དུ་གྱུར་ན་ལྡོག་གོ། །སྔོན་གྱི་འཕེན་པའི་དབང་གིས་བར་
སྲིད་དེ་ན་གནས་པ་ཡང་དགེ་བ་དང་མི་དགེ་བའི་ལས་སོག་གོ། །
སྐལ་བ་མཉམ་པར་ལས་བྱས་པའི་སེམས་ཅན་རྣམས་ཀྱང་རྨི་་་་
ལམ་དང་འདྲ་བར་མཐོང་ངོ་། །གང་དུ་སྐྱེ་བར་འགྱུར་བ་སྔོན་
190



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལོགས་ཀྱི་སྲིད་པ་དེའི་བྱད་གཟུགས་སོ། །འགྲོ་བ་ན་རི་ལ་སོགས་
པ་ལ་ཐགས་ཐོགས་མེད་དོ། །རྫུ་འཕྲུལ་དང་ལྡན་པ་བཞིན་དུ་
མྱུར་དུ་འགྲོ་ཞིང་གང་དུ་སྐྱེ་བའི་གནས་སུ་ཐོགས་སོ། །སྲང་
མདའི་མཐོན་དམན་གྱི་དུས་མཉམ་པ་དེའི་ཚུལ་དུ་བར་སྲིད་དེ་་
འཆི་འཕོ་ཞིང་སྐྱེ་སྲིད་དུ་ཉིང་མཚམས་སྦྱོར་རོ། །བར་མ་དོའི་
སྲིད་པ་ན་གནས་པ་ནི་སྐྱེ་བའི་གནས་ལ་ཕ་མ་ཉལ་པོ་བྱེད་པ་་་
སོགས་འདོད་ཆགས་བསྐྱེད་དེ། དེ་ལས་གཞན་ཞེ་སྡང་ལ་
སོགས་པའི་ཉོན་མོངས་པ་ནི་གསོས་འདེབས་པའི་རྐྱེན་དུ་་་་
འགྱུར་རོ། །འདོད་ཆགས་དང་བཅས་པར་བར་མ་དོའི་སྲིད་
པ་འགགས་ཅིང་མངལ་གྱི་ནུར་ནུར་པོ་ཀུན་གཞིའི་རྣམ་པར་་་་
ཤེས་པ་དང་བཅས་པ་འབྱུང་སྟེ། ཀུན་གཞིའི་རྣམ་ཤེས་དེ་ནི་
རྣམ་པར་སྨིན་པའོ། །དེའི་འོག་ཏུ་རྟེན་ཅིང་འབྲེལ་བར་
འབྱུང་བའི་མདོ་ལས་ཇི་སྐད་འབྱུང་བ་བཞིན་མིང་གཟུགས་ལ་་
སོགས་པ་རིམ་གྱིས་གྲུབ་པོ། །སྐྱེ་གནས་བཞི་པོ་སྒོ་ང་ལས་སྐྱེ་བ་
དང་། མངལ་ནས་སྐྱེ་བ་དང་། དྲོད་གཤེར་ལས་སྐྱེ་བ་དང་།
བརྫུས་ཏེ་སྐྱེ་བའི་དབང་པོ་མངོན་པར་འགྲུབ་པོ། །ཀུན་
འབྱུང་བའི་བདེན་པ་གང་ཞེ་ན། ཉོན་མོངས་པ་དང་། ཉོན་
མོངས་པའི་དབང་གིས་བྱུང་བའི་ཟག་པ་དང་བཅས་པའི་ལས་་
སོ༑ །གལ་ཏེ་དེ་ལྟར་ཡིན་ན་ཀུན་འབྱུང་བ་བསྟན་པ་ལ་ཅིའི་ཕྱིར་
བཅོམ་ལྡན་འདས་ཀྱིས་སྲེད་པ་ཉིད་བསྟན་ཞེ་ན། གཙོ་བོར་
191



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བསྟན་པ་ནི། བཅོམ་ལྡན་འདས་ཀྱིས་སྲེད་པ་ཡང་སྲིད་ཕྱི་མ་
འབྱུང་བ་ཅན་ཡུལ་མངོན་པར་དགའ་བའི་འདོད་ཆགས་དང་།
ལྡན་པ་ཡུལ་དེ་དང་དེར་མངོན་པར་དགའ་བ་ལ་ཀུན་འབྱུང་
བའི་བདེན་པར་བསྟན་པས་ཀུན་འབྱུང་གི་གཙོ་བོར་བསྟན་ཏོ།།
གཙོ་བོའི་དོན་གང་ཞེ་ན། གང་ཐམས་ཅད་དུ་འགྲོ་བའི་དོན་
ཏོ༑ །ཐམས་ཅད་དུ་འགྲོ་བའི་དོན་གང་ཞེ་ན། འདི་ལྟར་སྲེད་
པ་ནི་ཐོབ་པ་དང་མ་ཐོབ་པའི་ལུས་དང་ཡུལ་གྱི་དངོས་པོ་ཐམས་
ཅད་དུ་འགྲོ་བ་དང་། སྡུག་བསྔལ་གྱི་སྡུག་བསྔལ་ལ་སོགས་པའི་
གནས་སྐབས་ཐམས་ཅད་དུ་སྲེད་པ་རྗེས་སུ་འགྲོ་བ་དང་། ཡང་
ན་ཀུན་ཏུ་ལེན་པའི་རྣམ་པར་ཤེས་པ་ནི་འདུ་བྱེད་ཀྱི་སྡུག་བསྔལ་་་་
ཉིད་ཀྱི་གནས་སྐབས་ཏེ། དེ་ལ་བདག་ཏུ་རྨོངས་པའི་སྒོ་ནས་སྲེད་པ་
འབྱུང་བར་རིགས་པར་བྱའོ། །འདས་པ་ལ་ནི་བལྟས་པའི་རྣམ་པས་
དང་། མ་འོངས་པ་ལ་ནི་མངོན་པར་དགའ་བས་དང་། ད་ལྟར་བྱུང་
བ་ལ་ནི་ལྷག་པར་ཆགས་པས་རྗེས་སུ་འགྲོ་བས་དུས་ཐམས་ཅད་་་
དུ་རྗེས་སུ་འགྲོ་བ་དང་། ཁམས་གསུམ་པོ་ཐམས་ཅད་དུ་རང་
རང་གི་སྲེད་པ་རྗེས་སུ་འགྲོ་བ་དང་། འདོད་པའི་ཡོན་ཏན་ཚོལ་བ་
དང་གཟུགས་དང་གཟུགས་མེད་པའི་སྲིད་པ་ཚོལ་བ་དང་འཁོར་ ་་་
བའི་རྒྱུ་ལོག་པའི་ཚངས་པར་སྤྱོད་པ་ཚོལ་བས་ཚོལ་བ་ཐམས་
ཅད་དུ་རྗེས་སུ་འགྲོ་བ་དང་། རྟག་པ་དང་ཆད་པའི་རྣམ་པ་
ཐམས་ཅད་དུ་རྗེས་སུ་འགྲོ་བའོ། །ཉོན་མོངས་པ་གང་ཞེ་ན།
192



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
གྲངས་དང་། མཚན་ཉིད་དང་། འབྱུང་བ་དང་། དམིགས་པ་
དང་༑ མཚུངས་པར་ལྡན་པ་དང༌། རྣམ་གྲངས་དང་། ལོག་
པར་ཞུགས་པ་དང༌། ཁམས་དང་། རིས་དང་། སྤོང་བས་ཀྱང་
ཉོན་མོངས་པར་བལྟའོ། །གྲངས་གང་ཞེ་ན། ཉོན་མོངས་པ་
དྲུག་གམ་བཅུའོ། །ཉོན་མོངས་པ་དྲུག་གང་ཞེ་ན། འདོད་
ཆགས་དང༌། ཁོང་ཁྲོ་བ་དང་། ང་རྒྱལ་དང་། མ་རིག་པ་དང་།
ཐེ་ཚོམ་དང་། ལྟ་བའོ། །དེ་དག་ཉིད་འཇིག་ཚོགས་ལ་ལྟ་བ་
དང་། མཐར་འཛིན་པའི་ལྟ་བ་དང༌། ལོག་པར་ལྟ་བ་དང་། ལྟ་བ་ལ་
མཆོག་འཛིན་དང༌། ཚུལ་ཁྲིམས་དང་བརྟུལ་ཞུགས་ལ་མཆོག་ཏུ་
འཛིན་པ་སྟེ་ལྟ་བ་རྣམ་པ་ལྔའི་བྱེ་བྲག་གིས་བཅུར་འགྱུར་རོ། །རོ
མཚན་ཉིད་གང་ཞེ་ན། ཆོས་གང་འབྱུང་བ་ན་རབ་ཏུ་མ་ཞི་
བའི་མཚན་ཉིད་དུ་འབྱུང་སྟེ། དེ་བྱུང་བས་སེམས་ཀྱི་རྒྱུད་
རབ་ཏུ་མ་ཞི་བར་འབྱུང་བ་དེ་ཉོན་མོངས་པའི་མཚན་ཉིད་་
དོ༑ །དེ་ཡང་རྣམ་པ་དྲུག་སྟེ། རྣམ་པར་གཡེངས་པས་མ་ཞི་བ་དང་།
ཕྱིན་ཅི་ལོག་གིས་མ་ཞི་བ་དང་། རྒོད་པས་མ་ཞི་བ་དང་། རྨུགས་
པས་མ་ཞི་བ་དང་། བག་མེད་པས་མ་ཞི་བ་དང་། འཛེམ་པ་མེད་
པས་རབ་ཏུ་མ་ཞི་བའོ། །འབྱུང་བ་གང་ཞེ་ན། ཉོན་མོངས་པའི་
བག་ལ་ཉལ་ཏེ་དེས་ཕྱོགས་དང་མཐུན་པའི་གནས་ངན་ལེན་མ་་་་
སྤངས་པར་གྱུར་པ་དང་། ཉོན་མོངས་པའི་གནས་ཀྱི་ཆོས་
ཆགས་པར་འགྱུར་བ་ལ་སོགས་པ་དག་ཀྱང་སྣང་བར་གྱུར་པ་་་་་མ
ལ
193



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་། ཡུལ་དེ་ལ་ཡང་ཚུལ་བཞིན་མ་ཡིན་པ་གཙང་བ་དེ་
སོགས་སུ་ཡིད་ལ་བྱེད་པ་ཉེ་བར་གནས་པ་ཡིན་ཏེ། དེ་ལྟ་བུ་
ལས་ཉོན་མོངས་པ་འབྱུང་བར་འགྱུར་རོ། །དམིགས་པ་གང་
ཞེ་ན། ཉོན་མོངས་པ་ཐམས་ཅད་ནི་ཉོན་མོངས་པ་ཐམས་
ཅད་ཀྱི་དམིགས་པར་བལྟའོ། །དེས་སྡུག་ཀུན་ལ་དམིགས་ལ་དེར་
ཉོ ཉོན་མོངས་པ་ཐམས་ཅད་འདུས་པ་ཡིན་ནོ་ཞེས་པའི་དོན་ཏོ། །
ཉོན་མོངས་པའི་གཞི་ཡུལ་སྡུག་པ་ལ་སོགས་པ་ཡང་དེས་
དམིགས་པའོ། 
།ལྟ་བ་དང་མཚུངས་པར་ལྡན་པའི་མ་རིག་པ་
དང་། འཇིག་ལྟ་ལས་གཞན་པའི་ལྟ་བ་དང་། ཐེ་ཚོམ་མ་
གཏོགས་པར་འདོད་པ་ན་སྤྱོད་པའི་ཉོན་མོངས་པ་ནི་ས་་་་་
གོང་མ་ལ་མི་དམིགས་སོ། །ས་གོང་མ་པའི་ཉོན་མོངས་པ་ནི་
དེ་ལ་འདོད་ཆགས་དང་བྲལ་ཟིན་པས་ས་འོག་མ་ལ་དམིགས་པ་་
མ་ཡིན་ནོ། །འགོག་པ་དང་ལམ་ལ་དམིགས་པའི་ཉོན་མོངས་
པ་གང་ཡིན་པ་དེ་ནི་དེ་དག་ལ་དངོས་སུ་དམིགས་པ་མ་ཡིན་
པར་བལྟ་སྟེ། འཇིག་རྟེན་ལས་འདས་པའི་ཡེ་ཤེས་དང་དེའི་རྗེས་
ལས་ཐོབ་པས་སོ་སོ་རང་གིས་རིག་པར་བྱ་བ་ཡིན་ནོ། །ཉོན་མོངས་
དེའི་དམིགས་པ་ནི་དེས་འགོག་ལམ་དུ་ཡོངས་སུ་རྟོག་པར་བྱེད་
པའོ༑ །གཞི་ཡི་དངོས་པོ་མེད་པ་ལ་དམིགས་པའི་ཉོན་མོངས་
པ་ནི་ལྟ་བ་དང་མཚུངས་པར་ལྡན་པའོ། །དེ་ལས་གཞན་
ཆགས་སྡང་ལ་སོགས་པ་ནི་གཞི་དང་བཅས་པ་ལ་དམིགས་་་་་
194



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
་་་པའོ༑ །མཚུངས་པར་ལྡན་པ་གང་ཞེ་ན། འདོད་ཆགས་ནི་ཤིན་
ཏུ་མི་མཐུན་པས་ཁོང་ཁྲོ་བ་དང་མཚུངས་པར་ལྡན་པ་མ་ཡིན་་
ནོ༑ །ཁོང་ཁྲོ་བ་དང་ཇི་ལྟ་བར་ཐེ་ཚོམ་དང་ཡང་དེ་བཞིན་
ནོ༑ །ཐེ་ཚོམ་དུ་གྱུར་ན་བློ་གནས་པ་མེད་པས་ཆགས་པར་གྱུར་པ་
མེད་པའི་ཕྱིར་ཞེས་པའི་དོན་ཏོ། །ལྷག་མ་ང་རྒྱལ་དང་མ་རིག་པ་
དང་ལྟ་བ་རྣམས་ནི་འདོད་ཆགས་དེ་དང་མི་མཐུན་པ་མེད་པའི་་
ཕྱིར་མཚུངས་པར་ལྡན་ནོ། །འདོད་ཆགས་དང་ཁོང་ཁྲོ་བ་ཇི་
ལྟ་བ་དེ་བཞིན་དུ་ཁོང་ཁྲོ་བ་ཡང་དམིགས་རྣམ་འགལ་བས་་་
འདོད་ཆགས་དང་དངོས་པོ་གང་ལ་ཞེ་འགྲས་པ་དེའི་ཁེངས་པ་
མེད་པས་ང་རྒྱལ་དང་གང་ལ་ཞེ་འགྲས་པ་དེ་ལ་ངར་འཛིན་པ་་་་༌་
སོགས་མེད་པས་ལྟ་བ་དང་མཚུངས་པར་ལྡན་པ་མ་ཡིན་ནོ། །
ང་རྒྱལ་ནི་གང་ལ་ཞེ་འགྲས་པ་དེའི་ཁེངས་པ་མི་རིགས་པས་ཁོང་་
ཁྲོ་བ་དང་གཏན་ལ་མ་ཕེབས་བཞིན་དེས་ཁེངས་པ་མེད་པས་ཐེ་
ཚོམ་དང་མཚུངས་པར་ལྡན་པ་མ་ཡིན་ནོ། །རྨོངས་པར་མ་
གྱུར་ན་ཉོན་མོངས་པ་གང་ཡང་མི་འབྱུང་བས་མ་རིག་པ་ནི་ཉོན་
མོངས་པ་ཐམས་ཅད་དང་མཚུངས་པར་ལྡན་པ་དང་། གཞན་
ཉོན་མོངས་པ་གང་དང་ཡང་མཚུངས་པར་མི་ལྡན་པའི་མ་འདྲེས་ ་
པའི་མ་རིག་པ་ཡང་ཡོད་པ་ཡིན་ནོ། །མ་འདྲེས་པའི་མ་རིག་པ་
ནི་བདེན་པ་རྣམས་མི་ཤེས་པའོ། །ལྟ་བ་སྟེ་ངར་འཛིན་པ་
སོགས་ནི་མི་མཐུན་པ་ལ་མིན་པས་ཁོང་ཁྲོ་བ་དང་ཡང་དེ་ནི་མ་་་་
195



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ངེས་པའི་ཡུལ་ལ་མ་ཡིན་པས་ཐེ་ཚོམ་དང་མཚུངས་པར་ལྡན་པ་
མ་ཡིན་ནོ། །ཐེ་ཚོམ་ནི་ཡིད་གཉིས་སུ་གྱུར་བཞིན་དུ་དེ་ལ་གཅིག་
ཏུ་ཞེན་པ་མིན་པས་འདོད་ཆགས་དང་དེ་ལྟར་གྱུར་བཞིན་སེམས་
ཁེངས་པ་མེད་པས་ང་རྒྱལ་དང་དེ་ནི་ངར་འཛིན་པ་སོགས་དང་་་་
མི་མཐུན་པས་ལྟ་བ་དང་མཚུངས་པར་ལྡན་པ་མ་ཡིན་ནོ། །ཁྲོ་
བ་ལ་སོགས་པ་ཉེ་བའི་ཉོན་མོངས་པ་རྣམས་ནི་ཕན་ཚུན་
མཚུངས་པར་ལྡན་པ་མ་ཡིན་ནོ། །མི་མཐུན་པ་དག་མི་མཐུན་པ་
དག་དང་མཚུངས་པར་ལྡན་པ་མ་ཡིན་ཏེ། དཔེར་ན་འདོད་ཆགས་
ཀྱི་ཆར་གཏོགས་པ་རྣམས་ཞེ་སྡང་གི་ཆར་གཏོགས་པ་དག་དང
མཚུངས་པར་ལྡན་པ་མ་ཡིན་པ་བཞིན་ནོ། །བདག་གི་དབང་དུ་བྱས་
ནས་ངོ་ཚ་མེད་པ་དང་གཞན་གྱི་དབང་དུ་བྱས་ནས་ཁྲེལ་མེད་་་
པ་ནི་མི་དགེ་བ་ཐམས་ཅད་དང་མཚུངས་པར་ལྡན་ནོ། །
རྨུགས་པ་དང་། རྒོད་པ་དང་། མ་དད་པ་དང་། ལེ་ལོ་དང༌།
བག་མེད་པ་ནི་ཉོན་མོངས་པ་ཅན་ཐམས་ཅད་དང་མཚུངས་
པར་ལྡན་ནོ། །འདི་དག་མེད་པར་ཉོན་མོངས་ཅན་མི་སྲིད་པའི་
ཕྱིར་རོ། །རྣམ་གྲངས་གང་ཞེ་ན། ཀུན་ཏུ་སྦྱོར་བ་དང་། འཆིང་
བ་དང་། བག་ལ་ཉལ་དང༌། ཉེ་བའི་ཉོན་མོངས་པ་དང་།
ཀུན་ནས་དཀྲིས་པ་དང༌། ཆུ་བོ་དང་། སྦྱོར་བ་དང་། ཉེ་བར་
ལེན་པ་དང༌། མདུད་པ་དང་། སྒྲིབ་པ་དང་། ཐ་བ་དང་། དྲི་
མ་དང་། སྡིག་པ་དང་། ཟུག་རྔུ་དང༌། ཅི་ཡང་དང༌། ཉེས་
196



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཁྲི་པར་སྤྱོད་པ་དང་། ཟག་པ་དང༌། ཕོངས་པ་དང་། ཡོངས་སུ་
གདུང་བ་དང་། འཁྲུགས་པ་དང་། འཐབ་པ་དང་། རིམས་
ནད་དང་། ནགས་སྦྱོར་དང་། གེགས་ཞེས་བྱ་བ་དག་གོ། །།
ཀུན་ཏུ་སྦྱོར་བ་རྣམས་ནི་དུ་ཞིག །ཇི་ལྟར་གང་དུ་སྦྱོར་ཞེ་ན།
ཀུན་ཏུ་སྦྱོར་བ་དགུ་སྟེ། རྗེས་སུ་ཆགས་པའི་ཀུན་ཏུ་སྦྱོར་བ་
དང་༑ ཁོང་ཁྲོ་བའི་ཀུན་ཏུ་སྦྱོར་བ་དང༌། ང་རྒྱལ་གྱི་ཀུན་ཏུ་
སྦྱོར་བ་དང༌། མ་རིག་པའི་ཀུན་ཏུ་སྦྱོར་བ་དང་། ལྟ་བའི་
ཀུན་ཏུ་སྦྱོར་བ་དང༌། མཆོག་ཏུ་འཛིན་པའི་ཀུན་ཏུ་སྦྱོར་བ་
དང་༑ ཐེ་ཚོམ་གྱི་ཀུན་ཏུ་སྦྱོར་བ་དང༌། ཕྲག་དོག་གི་ཀུན་ཏུ་
སྦྱོར་བ་དང༌། སེར་སྣའི་ཀུན་ཏུ་སྦྱོར་བའོ། །གང་གིས་ཕྱི་མ་ལ་
སྡུག་བསྔལ་མངོན་པར་གྲུབ་པར་བྱེད་པས་སྡུག་བསྔལ་དང་ཀུན་ཏུ་་
སྦྱོར་རོ། །གང་རྗེས་སུ་ཆགས་པའི་ཀུན་ཏུ་སྦྱོར་བ་ནི་ཁམས་
གསུམ་པའི་འདོད་ཆགས་སོ། །རྣམ་པ་གང་གིས་ཀུན་ཏུ་སྦྱོར་བ་
ལ་ནི་རྗེས་སུ་ཆགས་པའི་ཀུན་ཏུ་སྦྱོར་བ་དེ་ཉིད་དང་ལྡན་པ་་
ནི་ཁམས་གསུམ་པ་ལ་ཡིད་འབྱུང་ཞིང་སྐྱོ་བར་མི་འགྱུར་རོ། །
ཁམས་གསུམ་ལས་འདོད་པ་ལ་ཡིད་མི་འབྱུང་བས་མི་དགེ་བ་་་་
སྤྱོད་ཅིང་དགེ་བ་མི་སྤྱོད་དོ། །གཟུགས་དང་གཟུགས་མེད་པ་ལ་
ཡིད་མི་འབྱུང་བས་ཟག་པ་དང་བཅས་པ་ལས་ཟག་པ་མེད་པའི་་་་་
དགེ་བ་མི་སྤྱོད་དོ། །གང་ལ་ཀུན་ཏུ་སྦྱོར་ཞེ་ན་དེས་ཕྱི་མ་ལ་སྡུག་
བསྔལ་གྱི་ཕུང་པོ་མངོན་པར་འགྲུབ་པར་བྱེད་པས་སྡུག་་་་་་་་
197



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བསྔལ་དང་ཀུན་ཏུ་སྦྱོར་རོ། །གང་ཁོང་ཁྲོ་བའི་ཀུན་ཏུ་སྦྱོར་
བ་ནི་སེམས་ཅན་དང་སྡུག་བསྔལ་དང་སྡུག་བསྔལ་གྱི་གནས་
ཀྱི་ཆོས་རྣམས་ལ་སེམས་ཀྱི་ཀུན་ནས་མནར་སེམས་པའོ། །
གང་གིས་ཀུན་ཏུ་སྦྱོར་བ་ནི་ཁོང་ཁྲོ་བའི་ཀུན་ཏུ་སྦྱོར་བ་དང་་་་
ལྡན་པ་ནི་ཁོང་ཁྲོ་བའི་རྒྱུ་ལས་སེམས་ཡལ་བར་མི་འདོར་ཏེ།
དེས་ན་མི་དགེ་བ་སྤྱོད་ཅིང་དགེ་བ་མི་སྤྱོད་དོ། །དེས་ཕྱི་མ་
ལ་སྡུག་བསྔལ་གྱི་ཕུང་པོ་མངོན་པར་འགྲུབ་པར་བྱེད་པས་་་་་
སྡུག་བསྔལ་དང་སྦྱོར་རོ། །ང་རྒྱལ་གྱི་ཀུན་ཏུ་སྦྱོར་བ་ནི་ང་
རྒྱལ་བདུན་ཏེ། ང་རྒྱལ་དང་། ཆེ་བའི་ང་རྒྱལ་དང་། ང་རྒྱལ་
ལས་ཀྱང་ང་རྒྱལ་དང་། ངའོ་སྙམ་པའི་ང་རྒྱལ་དང༌། མངོན་
པའི་ང་རྒྱལ་དང་། ཅུང་ཟད་སྙམ་པའི་ང་རྒྱལ་དང༌། ལོག་
པའི་ང་རྒྱལ་ལོ། །ང་རྒྱལ་གང་ཞེ་ན། རང་ལས་ཆུང་ངུར་གྱུར་
པ་བས་བདག་ཆེ་བའམ། རང་དང་མཚུངས་པ་དང་མཚུངས་
སོ་སྙམ་དུ་དེས་སེམས་ཁེངས་པ་གང་ཡིན་པའོ། །ཆེ་བའི་ང་
རྒྱལ་གང་ཞེ་ན། རང་དང་མཚུངས་པ་བས་བདག་ཆེ་བའམ།
རང་བས་ཆེ་བ་དང་མཚུངས་སོ་སྙམ་དུ་དེས་སེམས་ཁེངས་པ་་
གང་ཡིན་པའོ། །ང་རྒྱལ་ལས་ཀྱང་ང་རྒྱལ་གང་ཞེ་ན། རང་
ལས་ལྷག་པའི་ཆེ་བ་བས་ཀྱང་བདག་ཆེས་ཆེའོ་སྙམ་དུ་དེས་
སེམས་ཁེངས་པ་གང་ཡིན་པའོ། །ངའོ་སྙམ་པའི་ང་རྒྱལ་གང་
ཞེ་ན། ཉེ་བར་ལེན་པའི་ཕུང་པོ་ལྔ་པོ་རྣམས་ལ་བདག་གམ་
198



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བདག་གིར་ཡང་དག་པར་རྗེས་སུ་བལྟ་བའི་རྣམ་པས་སེམས་་་
ཁེངས་པ་གང་ཡིན་པའོ། །མངོན་པའི་ང་རྒྱལ་གང་ཞེ་ན།
གོང་མའི་ཁྱད་པར་ཏིང་ངེ་འཛིན་ལ་སོགས་པ་ཐོབ་པར་བྱ་བ་་་
རྣམས་མ་ཐོབ་པར་བདག་གིས་ཐོབ་པོ་སྙམ་དུ་སེམས་ཁེངས་་
པ་གང་ཡིན་པའོ། །ཅུང་ཟད་སྙམ་པའི་ང་རྒྱལ་གང་ཞེ་ན།
ཆེས་ཁྱད་པར་དུ་འཕགས་པ་བས་བདག་ཅུང་ཟད་གཅིག་་་
གིས་ཆུང་ངོ་སྙམ་དུ་དེས་སེམས་ཁེངས་པ་གང་ཡིན་པའོ། །
ལོག་པའི་ང་རྒྱལ་གང་ཞེ་ན། ཡོན་ཏན་མ་ཡིན་པ་དང་ལྡན་
པ་ལ། བདག་འདི་ལྟ་བུའི་ཡོན་ཏན་དང་ལྡན་ནོ་སྙམ་དུ་དེས་
སེམས་ཁེངས་པ་གང་ཡིན་པའོ། །ང་རྒྱལ་གྱི་ཀུན་ཏུ་སྦྱོར་བ་
དང་ལྡན་པ་ནི་ངར་འཛིན་པ་དང་། ང་ཡིར་འཛིན་པ་ལ་སྐྱོན་
ཅན་དུ་ཡོངས་སུ་མི་ཤེས་སོ། །དེ་ཡོངས་སུ་ཤེས་ན་ངར་འཛིན་
པ་དང་ང་ཡིར་འཛིན་པ་ལ་མངོན་པར་ཞེན་ནས་དེའི་དབང་་
གིས་མི་དགེ་བ་སྤྱོད་ཅིང་དགེ་བ་མི་སྤྱོད་དེ། དེས་ཕྱི་མ་ལ་
སྡུག་བསྔལ་གྱི་ཕུང་པོ་མངོན་པར་འགྲུབ་པར་བྱེད་པས་སྡུག་་་
བསྔལ་དང་སྦྱོར་རོ། །མ་རིག་པའི་ཀུན་ཏུ་སྦྱོར་བ་ནི། ཁམས་
གསུམ་དུ་གཏོགས་པའི་མི་ཤེས་པའོ། །མ་རིག་པའི་ཀུན་ཏུ་
སྦྱོར་བ་དང་ལྡན་པ་ནི། ཟག་བཅས་འབྲས་བུར་གྱུར་པ་སྡུག་
བསྔལ་གྱི་ཆོས་རྣམས་དང་ཟག་བཅས་རྒྱུར་གྱུར་པ་ཀུན་འབྱུང་་
བའི་ཆོས་རྣམས་ལ་དེའི་ཉེས་དམིགས་མི་ཤེས་པར་ལྷག་པར་་་་
199



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཆགས་སོ། །དེ་དག་ལ་ལྷག་པར་ཆགས་པའི་དབང་གིས་མི་
དགེ་བ་སྤྱོད་ཅིང་དགེ་བ་མི་སྤྱོད་དོ།།དེས་ཕྱི་མ་ལ་སྡུག་
བསྔལ་གྱི་ཕུང་པོ་མངོན་པར་འགྲུབ་པར་བྱེད་པས་སྡུག་
བསྔལ་དང་སྦྱོར་རོ། །ལྟ་བའི་ཀུན་ཏུ་སྦྱོར་བ་ནི་ལྟ་བ་གསུམ་
སྟེ༑ འཇིག་ཚོགས་ལ་ལྟ་བ་དང་། མཐར་འཛིན་པར་ལྟ་བ་
དང་༑ ལོག་པར་ལྟ་བའོ། །ལྟ་བའི་ཀུན་ཏུ་སྦྱོར་བ་དང་ལྡན་
པ་ནི་ལོག་པས་ངེས་པར་འབྱུང་བ་ཡོངས་སུ་ཚོལ་ལོ། །བདག་
གྲོལ་ལོ། །བདག་གྲོལ་ནས་ཀྱང་རྟག་པར་འགྱུར་རོ་སྙམ་པའམ་ཆད་
པར་འགྱུར་རོ་སྙམ་པ་དང༌། སངས་རྒྱས་པ་ལ་ཐར་བ་མེད་དོ་སྙམ་
དུ་འཛིན་པར་བྱེད་དོ། །རྒྱུན་དུ་འདི་ཁོ་ན་བདེན་ནོ་ཞེས་དེ་ལ་
མངོན་པར་ཞེན་ཏོ། །དེ་ལྟར་ལོག་པས་ངེས་པར་འབྱུང་བ་ལ་
མངོན་པར་ཞེན་པས་མི་དགེ་བ་སྤྱོད་ཅིང་དགེ་བ་མི་སྤྱོད་དེ།
དེས་འཇིག་རྟེན་ཕྱི་མ་ལ་སྡུག་བསྔལ་གྱི་ཕུང་པོ་མངོན་པར
འགྲུབ་པར་བྱེད་པས་སྡུག་བསྔལ་དང་སྦྱོར་རོ། །མཆོག་ཏུ་
འཛིན་པའི་ཀུན་ཏུ་སྦྱོར་བ་ནི་རྟག་ཆད་དུ་ལྟ་བ་ལ་མཆོག་ཏུ་་་
འཛིན་པ་དང་། ལྟ་བ་སྔོན་དུ་འགྲོ་བའི་ཚུལ་ཁྲིམས་དང་བརྟུལ་
ཞུགས་ལ་མཆོག་ཏུ་བལྟས་ནས་དག་གྲོལ་ཏུ་འཛིན་པའོ། 
།
མཆོག་ཏུ་འཛིན་པའི་ཀུན་ཏུ་སྦྱོར་བ་དང་ལྡན་པ་ནི་ལོག་་་
པས་ངེས་པར་འབྱུང་བའི་ཐབས་ལ་རྟོག་ཅིང་འཕགས་པའི་་
ལམ་བརྒྱད་པོ་བོར་ནས་འཇིག་ཚོགས་ལ་བལྟ་བ་ལ་སོགས་པ་དང་།
200



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དེ་སྔོན་དུ་འགྲོ་བའི་ཚུལ་ཞུགས་ལ་མངོན་པར་ཞེན་པས་མི་དགེ་
བ་སྤྱོད་ཅིང་དགེ་བ་མི་སྤྱོད་དོ། །དེས་ཕྱི་མ་ལ་སྡུག་བསྔལ་གྱི་
ཕུང་པོ་མངོན་པར་འགྲུབ་པར་བྱེད་པས་སྡུག་བསྔལ་དང་་་་་
སྦྱོར་རོ། །ཐེ་ཚོམ་གྱི་ཀུན་ཏུ་སྦྱོར་བ་ནི་འཕགས་པའི་བདེན་པ་
རྣམས་ལ་ཡིད་གཉིས་ཟ་བའོ། །ཐེ་ཚོམ་གྱི་ཀུན་ཏུ་སྦྱོར་བ་
དང་ལྡན་པ་ནི་སངས་རྒྱས་དཀོན་མཆོག་གི་ཡོན་ཏན་ལ་སོམ་་
ཉི་ཟ་ཞིང་། ཆོས་དཀོན་མཆོག་གི་ཡོན་ཏན་དང་། དགེ་འདུན་
དཀོན་མཆོག་གི་ཡོན་ཏན་ལ་ཡང་སོམ་ཉི་ཟ་བའོ། །དཀོན་
མཆོག་རྣམས་ལ་ཡིད་གཉིས་དང་སོམ་ཉི་ཟ་བས་གསུམ་ལ་་་་་
སྐྱབས་སུ་འགྲོ་བ་ལ་སོགས་པས་ལེགས་པར་བསྒྲུབ་པར་མི
འགྱུར་རོ། །དཀོན་མཆོག་རྣམས་ལ་ལེགས་པར་མི་བསྒྲུབ་
པས་མི་དགེ་བ་སྤྱོད་ཅིང་དགེ་བ་མི་སྤྱོད་དེ། དེས་འཇིག་རྟེན་
ཕྱི་མ་ལ་སྡུག་བསྔལ་གྱི་ཕུང་པོ་མངོན་པར་འགྲུབ་པར་བྱེད་
པས་སྡུག་བསྔལ་དང་སྦྱོར་རོ། །ཕྲག་དོག་གི་ཀུན་ཏུ་སྦྱོར་བ་
ནི་རྙེད་པ་དང་བཀུར་སྟི་ཡོན་ཏན་ཐམས་ཅད་ཀྱི་མི་མཐུན་པའི་་
ཕྱོགས་དང་གནོད་པ་ཐམས་ཅད་ཀྱི་རྩ་བ་ཡིན་པར་མི་ཤེས་པར་དེ་་
ལ་ལྷག་པར་ཆགས་པས་ཕ་རོལ་གྱི་ཡོན་ཏན་ཕུན་སུམ་ཚོགས་་་
པ་ལ་མི་བཟོད་པར་བྱས་པའི་སེམས་ཁོང་ནས་འཁྲུག་པའོ། །
ཕྲག་དོག་གི་ཀུན་ཏུ་སྦྱོར་བ་དང་ལྡན་པ་ནི་རྙེད་པ་དང་་་་་་
བཀུར་སྟི་ལ་ཡོན་ཏན་དུ་མཐོང་ནས་གཅེས་སྤྲས་སུ་འཛིན་པ་་
201



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་་ཡིན་གྱི་དམ་པའི་ཆོས་ལ་དེ་ལྟར་གཅེས་སྤྲས་སུ་འཛིན་པ་མ་་་་་
ཡིན་ནོ། །རྙེད་པ་དང་བཀུར་སྟི་གཅེས་སྤྲས་སུ་འཛིན་པས་
དེའི་དབང་གིས་མི་དགེ་བ་སྤྱོད་ཅིང་དགེ་བ་མི་སྤྱོད་དེ། དེས་
ཕྱི་མ་ལ་སྡུག་བསྔལ་གྱི་ཕུང་པོ་མངོན་པར་འགྲུབ་པར་བྱེད་་་༌
པས་སྡུག་བསྔལ་དང་སྦྱོར་རོ། །སེར་སྣའི་ཀུན་ཏུ་སྦྱོར་བ་ནི་
རང་གི་རྙེད་པ་དང་བཀུར་སྟི་ལ་ལྷག་པར་ཆགས་པ་ཉིད་ཀྱིས་
ཡོ་བྱད་རྣམས་ལ་སེམས་ཀྱིས་ཀུན་ཏུ་འཛིན་པའོ། །སེར་སྣའི་
ཀུན་ཏུ་སྦྱོར་བ་དང་ལྡན་པ་ནི་གསོག་འཇོག་བྱེད་པ་ལ་
གཅེས་སྤྲས་སུ་འཛིན་པ་ཡིན་གྱི་ཡོ་བྱད་བསྙུངས་པ་ལ་ནི་དེ་་་
ལྟར་གཅེས་སྤྲས་སུ་འཛིན་པ་མ་ཡིན་ཏེ། སོགས་པ་གཅེས་སྤྲས་
སུ་འཛིན་པས་མི་དགེ་བ་སྤྱོད་ཅིང་དགེ་བ་མི་སྤྱོད་དེ། དེས་
འཇིག་རྟེན་ཕྱི་མ་ལ་སྡུག་བསྔལ་གྱི་ཕུང་པོ་མངོན་པར་འགྲུབ་་་
པར་བྱེད་པས་སྡུག་བསྔལ་དང་སྦྱོར་རོ། །འཆིང་བ་ནི་གསུམ་
སྟེ༑ འདོད་ཆགས་ཀྱི་འཆིང་བ་དང་། ཞེ་སྡང་གི་འཆིང་བ་
དང་༑ གཏི་མུག་གི་འཆིང་བའོ། །འདོད་ཆགས་ཀྱི་འཆིང་
བས་ནི། བདེ་བས་ཚོར་བ་ལ་ཕྲ་རྒྱས་འཕེལ་བས་ན་འགྱུར་བའི་
སྡུག་བསྔལ་ཉིད་ལ་འཆིང་བར་འགྱུར་རོ། །ཞེ་སྡང་གི་འཆིང་
བས་ནི། སྡུག་བསྔལ་གྱི་ཚོར་བ་ལ་ཕྲ་རྒྱས་འཕེལ་བས་སྡུག་བསྔལ་
གྱི་སྡུག་བསྔལ་ཉིད་ལ་འཆིང་བར་འགྱུར་རོ། །གཏི་མུག་གི་
འཆིང་བས་ནི། ཚོར་བ་བཏང་སྙོམས་པ་ལ་ཕྲ་རྒྱས་འཕེལ་བས་
202



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
འདུ་བྱེད་ཀྱི་སྡུག་བསྔལ་ཉིད་ལ་འཆིང་བར་འགྱུར་རོ། །ཡང་
ཕྱི་རོལ་གྱི་འཆིང་བས་བཅིངས་པ་ནི་འགྲོ་བ་མི་འཐོབ་པ་དང་་་
འདུག་ཀྱང་ཇི་ལྟར་འདོད་པ་བཞིན་དུ་བྱེད་པ་མི་འཐོབ་པ་ལྟར་་་་་་
ནང་གི་འདོད་ཆགས་དང་ཞེ་སྡང་དང་གཏི་མུག་ལ་བརྟེན་་་་་
ནས༑ དགེ་བ་ལ་སྦྱོར་བ་ན་འདོད་པ་བཞིན་དུ་བྱེད་པ་མི་
འཐོབ་སྟེ། དབང་མེད་དུ་བྱེད་པ་དེའི་ཕྱིར་ཡང་དེ་དག་ནི་
འཆིང་བ་རྣམས་སོ། །ཉོན་མོངས་པའི་ས་བོན་མངོན་དུ་སད་པར་
མ་བྱས་པའི་བག་ལ་ཉལ་ནི་བདུན་ཏེ། འདོད་པ་ལ་འདོད་
ཆགས་ཀྱི་བག་ལ་ཉལ་དང་། ཁོང་ཁྲོ་བའི་བག་ལ་ཉལ་དང་།
སྲིད་པའི་འདོད་ཆགས་ཀྱི་བག་ལ་ཉལ་དང་། ང་རྒྱལ་གྱི་བག་
ལ་ཉལ་དང་། མ་རིག་པའི་བག་ལ་ཉལ་དང་། ལྟ་བའི་བག་
ལ་ཉལ་དང༌། ཐེ་ཚོམ་གྱི་བག་ལ་ཉལ་ལོ། །འདོད་པ་ལ་
འདོད་ཆགས་ཀྱི་བག་ལ་ཉལ་ནི། འདོད་པ་ལ་འདོད་ཆགས་
མངོན་དུ་གྱུར་པ་ཉིད་ཀྱི་ཕྱོགས་དང་མཐུན་པའི་ལུས་སེམས་་་་་
ལས་སུ་མི་རུང་བ་བསྐྱེད་བྱེད་ཀྱི་ས་བོན་དུ་གྱུར་པའི་གནས་ངན་་་
ལེན་ཏོ། །ཁོང་ཁྲོ་བའི་བག་ལ་ཉལ་ནི། ཁོང་ཁྲོ་བ་མངོན་གྱུར་
པའི་ཕྱོགས་དང་མཐུན་པའི་ལུས་སེམས་ལས་སུ་མི་རུང་བ་སྐྱེད་་་
བྱེད་ཀྱི་ས་བོན་དུ་གྱུར་པའི་གནས་ངན་ལེན་ཏོ། །ཁམས་གོང་
མའི་ཏིང་ངེ་འཛིན་ལ་ཆགས་པ་སྲིད་པའི་འདོད་ཆགས་ཀྱི་བག་་
ལ་ཉལ་ནི་གཟུགས་དང་གཟུགས་མེད་པའི་འདོད་ཆགས་་་་་
203



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མངོན་གྱུར་ཉིད་ཀྱི་ཕྱོགས་དང་མཐུན་པ་ས་བོན་དུ་གྱུར་པའི་་་
གནང་ངན་ལེན་ཏོ། །ང་རྒྱལ་གྱི་བག་ལ་ཉལ་ནི། ང་རྒྱལ་
མངོན་གྱུར་གྱི་ཕྱོགས་དང་མཐུན་པའི་གནས་ངན་ལེན་ཏོ། །
མ་རིག་པའི་བག་ལ་ཉལ་ནི། མ་རིག་པའི་ཕྱོགས་དང་མཐུན་
པ་ས་བོན་དུ་གྱུར་པའི་གནས་ངན་ལེན་ཏོ། །ལྟ་བའི་བག་ལ་
ཉལ་ནི། ལྟ་བའི་ཕྱོགས་དང་མཐུན་པ་ས་བོན་དུ་གྱུར་པའི་
གནས་ངན་ལེན་ཏོ། །ཐེ་ཚོམ་གྱི་བག་ལ་ཉལ་ནི། ཐེ་ཚོམ་གྱི་
ཕྱོགས་དང་མཐུན་པ་དེས་ས་བོན་དུ་གྱུར་པའི་གནས་ངན་ལེན་
ཏོ༑ །འདོད་པའི་ཡོན་ཏན་ཚོལ་བ་མ་སྤངས་པས་ནི་འདོད་པ་
ལ་འདོད་ཆགས་ཀྱི་བག་ལ་ཉལ་དང་། ཁོང་ཁྲོ་བའི་བག་ལ་
ཉལ་ཏེ་ཕྲ་རྒྱས་དེ་གཉིས་རྒྱས་པར་འགྱུར་རོ། །ཁམས་གོང་མའི་
སྲིད་པ་ཚོལ་བ་མ་སྤངས་པས་ནི་སྲིད་པའི་འདོད་ཆགས་ཀྱི་་
བག་ལ་ཉལ་རྒྱས་པར་འགྱུར་རོ། །ལམ་མ་ཡིན་པ་ལ་ལམ་དུ་
ཞེན་པའི་ལོག་པས་ཚངས་པར་སྤྱོད་པ་ཚོལ་བ་མ་སྤངས་པས་་
ནི་ང་རྒྱལ་གྱི་བག་ལ་ཉལ་དང་། མ་རིག་པའི་བག་ལ་ཉལ་
དང་༑ ལྟ་བའི་བག་ལ་ཉལ་དང་། ཐེ་ཚོམ་གྱི་བག་ལ་ཉལ་
རྣམས་རྒྱས་པར་འགྱུར་ཏེ། འདི་ལྟར་དེ་དག་ནི་གཉེན་པོ་
ཆུང་ངུ་ཙམ་གྱིས་ཀྱང་ཁེངས་པར་འགྱུར་རོ། །བདེན་པ་
རྣམས་ལའང་རྨོངས་པར་འགྱུར་རོ། །ལོག་པའི་ལྟ་བ་གསུམ་
གྱིས་ཐར་པ་དང་མཆོག་འཛིན་གཉིས་ཀྱིས་ཐར་པའི་ཐབས་ལ་་་མ
204



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
རྟོག་པར་བྱེད་དོ། །སངས་རྒྱས་རྣམས་ཀྱི་བསྟན་པ་དམ་པའི་
ཆོས་འདུལ་བ་ལ་སོམ་ཉི་ཟའོ། །ཐེ་ཚོམ་ཟའོ། །ཉེ་བའི་ཉོན་
མོངས་པ་རྣམས་ནི་ཉོན་མོངས་པ་གང་དག་ཡིན་པ་དེ་དག་་་
སེམས་ཉེ་བར་ཉོན་མོངས་པར་བྱེད་པས་ཉེ་བའི་ཉོན་མོངས་པ་་་
རྣམས་ཀྱང་ཡིན་ནོ། །ཉེ་བའི་ཉོན་མོངས་པ་ཡིན་ལ་ཉོན་
མོངས་པ་མ་ཡིན་པ་ཡང་ཡོད་དེ། རྩ་བའི་ཉོན་མོངས་པ་
རྣམས་མ་གཏོགས་པར་དེ་ལས་གཞན་པ་སེམས་ལས་བྱུང་་་་
བའི་འདུ་བྱེད་ཀྱི་ཕུང་པོ་ཉོན་མོངས་པ་ཅན་ཅན་ཁྲོ་བ་ལ་་
སོགས་པ་དག་ཡིན་ནོ། །ཡང་གཙོ་བོར་འདོད་ཆགས་ནི་སེམས་
ལས་བྱུང་བའི་ཉེ་བའི་ཉོན་མོངས་པའོ། །དེ་བཞིན་དུ་ཞེ་སྡང་
དང་གཏི་མུག་ཀྱང་ནི་སེམས་ལས་བྱུང་བའི་ཉེ་བའི་ཉོན་
མོངས་པ་སྟེ། ཉེ་བའི་ཉོན་མོངས་པ་གསུམ་པོ་དེས་སེམས་ཉེ་
བའི་ཉོན་མོངས་པ་ཅན་དུ་གྱུར་ན་ཆགས་པ་དང་བྲལ་བ་མི་་
འགྱུར་གྲོལ་བ་མི་འགྱུར་ཏེ་སྒྲིབ་པ་དེ་མ་སྤངས་པའི་ཕྱིར་རོ།།
བཅོམ་ལྡན་འདས་ཀྱིས་ཇི་སྐད་དུ། སེམས་འདི་ཡུན་རིང་པོ་
ནས་འདོད་ཆགས་ཀྱིས་ཀུན་ནས་ཉོན་མོངས་པ་ཅན་དུ་གྱུར་
པ་ཞེ་སྡང་དང་གཏི་མུག་གིས་ཀུན་ནས་ཉོན་མོངས་པ་ཅན་་་
དུ་འགྱུར་བ་ཞེས་གསུངས་པ་ལྟ་བུའོ། །ཀུན་ནས་དཀྲིས་པ་
ནི་བརྒྱད་དེ་རྨུགས་པ་དང་། གཉིད་དང་། རྒོད་པ་དང་།
འགྱོད་པ་དང་། ཕྲག་དོག་དང༌། སེར་སྣ་དང་། ངོ་ཚ་མེད་པ་
205



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བདང་༑ ཁྲེལ་མེད་པའོ། །ཞི་གནས་ཀྱི་དུས་དང་། རབ་ཏུ་
འཛིན་པའི་དུས་དང་། བཏང་སྙོམས་ཀྱི་དུས་དང༌། དེ་དག་
གི་གཞི་དང་པོ་རྣམ་པར་དག་པའི་དུས་ན། ཡང་དང་ཡང་
ཤས་ཆེར་སེམས་ལ་ཀུན་ནས་འཁྲི་བར་བྱེད་པས་ཀུན་ནས་་་
དཀྲིས་པ་དག་གོ། །དག་པའི་ཕྱོགས་ནི་ཞི་གནས་དང་རབ་ཏུ་
འཛིན་པ་དང་བཏང་སྙོམས་ཀྱི་རྒྱུ་བསྒོམས་པ་སྟེ་དུས་ཇི་ལྟ་བ་་
བཞིན་ནོ། །དེ་དག་གི་གཞི་ནི་ཚངས་པར་སྤྱོད་པ་ལ་སོགས་པ་དག་
ལས་བསྡུས་པའི་ཚུལ་ཁྲིམས་སོ། །དེ་ལ་ཞི་གནས་ཀྱི་དུས་ན་ནི་
རྨུགས་པ་དང་གཉིད་ཀྱིས་བར་ཆད་བྱེད་དེ་ནང་དུ་ཞུམ་པར་བྱེད་་་
པའི་ཕྱིར་རོ། །རབ་ཏུ་འཛིན་པའི་དུས་ན་ནི་རྒོད་པ་དང་འགྱོད་པ་
དག་སྟེ། ཕྱི་རོལ་དུ་རྣམ་པར་གཡེང་བར་བྱེད་པའི་ཕྱིར་རོ། །བཏང་
སྙོམས་ཀྱི་དུས་ན་ནི་ཕྲག་དོག་དང་སེར་སྣ་དག་སྟེ། དེ་དང་ལྡན་ན་
གཞན་དག་གི་ཕུན་ཚོགས་ལ་མི་བཟོད་པ་དང་ཀུན་ཏུ་འཛིན་པའི་་་
སྒོ་ནས་ཡང་དང་ཡང་དུ་སེམས་གཡོ་བའི་ཕྱིར་རོ། །ཚུལ་ཁྲིམས་རྣམ་
པར་དག་པའི་དུས་ན་ནི་ངོ་ཚ་མེད་པ་དང་། ཁྲེལ་མེད་པ་སྟེ་དེ་
གཉིས་དང་ལྡན་ན་ལྟུང་བའི་གནས་ལ་མི་འཛེམ་པའི་ཕྱིར་རོ། །ཆུ་
བོ་ནི་བཞི་སྟེ་ལྟ་བ་དང་མ་རིག་པ་མ་གཏོགས་འདོད་པའི་ཉོན་་་་
མོངས་པ་ཐམས་ཅད་ནི་འདོད་པའི་ཆུ་བོ་དང་། ཡང་དེ་གཉིས་
མ་གཏོགས་པའི་ཁམས་གོང་མའི་ཉོན་མོངས་ཐམས་ཅད་སྲིད་པའི་
ཆུ་བོ་དང༌། ཁམས་གསུམ་ཆར་གྱི་ལྟ་བ་ཐམས་ཅད་ནིལྟ་བའི་ཆུ་
206



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བོ་དང་། ཁམས་གསུམ་གྱི་མ་རིག་པ་ཐམས་ཅད་མ་རིག་པའི་ཆུ་
བོའོ༑ །ཀུན་ནས་ཉོན་མོངས་པའི་རྒྱུན་ཕྱོགས་སུ་ཁྱེར་བར་བྱེད་
པའི་ཕྱིར་ཆུ་བོ་དག་གོ། །འདོད་པ་ཚོལ་བ་ལ་ཞུགས་པ་ནི་
དང་པོ་སྟེ་འདོད་པའི་ཆུ་བོས་ཁྱེར་བའོ། །སྲིད་པ་ཚོལ་བ་ལ་
ཞུགས་པ་ནི་གཉིས་པ་སྟེ་སྲིད་པའི་ཆུ་བོས་ཁྱེར་བའོ། །ལོག་པས་
ཚངས་པར་སྤྱོད་པ་ཚོལ་བ་ལ་ཞུགས་པ་ནི་ཆུ་བོ་ཐ་མ་གཉིས་་
ཀྱིས་ཁྱེར་ཏེ། གནས་པ་ལྟ་བའི་ཆུ་བོ་དང༌། གནས་མ་རིག་པའི་
ཆུ་བོ་དང་འབྲེལ་བའི་ཚུལ་གྱིས་སོ། །སྦྱོར་བ་ནི་བཞི་སྟེ།
འདོད་པའི་སྦྱོར་བ་དང་། སྲིད་པའི་སྦྱོར་བ་དང༌། ལྟ་བའི་
སྦྱོར་བ་དང་། མ་རིག་པའི་སྦྱོར་བའོ། །སྡུག་བསྔལ་འབྲལ་བའི་
བར་དུ་གཅོད་པའི་ཕྱིར་སྡུག་བསྔལ་དང་སྦྱོར་བ་རྣམས་ཏེ། དེ་
དག་ཀྱང་ཚོལ་བ་ལ་ཞུགས་པ་གསུམ་པོ་རྣམས་ཀྱི་ཡིན་ཏེ། ཇི་
ལྟར་མཐུན་མཐུན་དུ་སྦྱར་རོ། །ཉེ་བར་ལེན་པ་ནི་བཞི་སྟེ།
འདོད་པའི་ཉེ་བར་ལེན་པ་དང་། ལྟ་བའི་ཉེ་བར་ལེན་པ་
དང་༑ ཚུལ་ཁྲིམས་དང་བརྟུལ་ཞུགས་ཀྱི་ཉེ་བར་ལེན་པ་དང་།
བདག་ཏུ་སྨྲ་བའི་ཉེ་བར་ལེན་པའོ། །ཚེ་འདིར་རྩོད་པའི་རྩ་བ་
ཉེ་བར་ལེན་པའི་ཕྱིར་རོ། །དེའི་ཕྱིར་ན་ཡང་སྲིད་པ་འཇིག་
རྟེན་ཕྱི་མ་ཉེ་བར་ལེན་པའི་ཕྱིར་ཉེ་བར་ལེན་པ་རྣམས་སོ། །
འདོད་པའི་ཡོན་ཏན་རྣམས་ལ་འདོད་ཆགས་དང་། དེ་ལ་ལྷག་
པར་ཞེན་པ་དང༌། དེས་སེམས་རྣམ་པར་བཅིངས་པ་དང་།
207



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འབྲལ་དཀའ་བར་ཡོངས་སུ་ཞེན་པ་དང་། དེ་ལ་དགའ་བས་
ཀུན་ཏུ་འདོད་ཆགས་ཀྱི་རྒྱུས་ཁྱིམ་པ་རྣམས་དང་། ཁྱིམ་པ་
རྣམས་སུ་རྩོད་དོ། །རྩོད་པ་དེའི་རྩ་བ་ནི་དང་པོ་སྟེ་འདོད་པ་
ཉེ་བར་ལེན་པ་དེ་ཡིན་ནོ། །ལྟ་བ་དྲུག་ཅུ་རྩ་གཉིས་ལྟ་བུ་ལ་
འདོད་ཆགས་དང་། དེ་ལ་ལྷག་པར་ཞེན་པ་དང་། དེས་སེམས་
རྣམ་པར་བཅིངས་པ་དང་། འབྲལ་དཀའ་བར་ཡོངས་སུ་ཞེན་
པ་དང་། དེ་ལ་དགའ་བས་ཀུན་ཏུ་འདོད་ཆགས་ཀྱི་རྒྱུས་རབ་
ཏུ་བྱུང་བ་རྣམས་དང་། རབ་ཏུ་བྱུང་བ་རྣམས་སུ་རྩོད་དོ། །
རྩོད་པ་དེས་རྩ་བ་ནི་ཉེ་བར་ལེན་པ་གསུམ་པོ་དག་སྟེ། ལྟ་
བར་གྱུར་པ་དྲུག་ཅུ་རྩ་གཉིས་ནི་ལྟ་བའི་ཉེ་བར་ལེན་པའོ། །
དེས་དབང་གིས་ཕལ་ཆེར་བརྟུལ་ཞུགས་དང་། དཀའ་ཐུབ་
དྲག་པོ་སོ་སོ་ཐ་དད་པ་དག་ནི་ཚུལ་ཁྲིམས་དང་བརྟུལ་་་་་་
ཞུགས་ཀྱི་ཉེ་བར་ལེན་པའོ། །དེ་དག་གི་གནས་འཇིག་ཚོགས་
ལ་ལྟ་བ་ནི་བདག་ཏུ་སྨྲ་བའི་ཉེ་བར་ལེན་པའོ། །ལྟ་བའི་ཉེ་
བར་ལེན་པ་དང་། ཚུལ་ཁྲིམས་དང་བརྟུལ་ཞུགས་ཀྱི་ཉེ་བར་
ལེན་པས་ནི་འདོད་པ་དུ་མར་གྱུར་པས་མུ་སྟེགས་ཅན་ནང་་་་་
ཕན་ཚུན་རྩོད་དོ། །བདག་ཏུ་སྨྲ་བའི་ཉེ་བར་ལེན་པ་ལ་ནི་མི་རྩོད་
དེ་ཐམས་ཅད་ཀྱང་བདག་ཡོད་པ་ཉིད་དུ་བློ་མཐུན་པའི་ཕྱིར་རོ། །
འོ་ན་སུ་ཞིག་དང་རྩོད་ཅེ་ན་བདག་ཏུ་སྨྲ་བའི་ཉེ་བར་ལེན་པས་
ནི་མུ་སྟེགས་ཅན་རྣམས་དང་ཆོས་འདི་པ་རྣམས་རྩོད་དོ། །
208



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
a TRir 
i 
cirདེ་ལྟར་དེ་དག་ཚེ་འདིར་རྩོད་པའི་རྩ་བ་ཉེ་བར་ལེན་པ་ལ་་་་༌
མངོན་པར་ཞེན་པས་འཇིག་རྟེན་ཕྱི་མ་ལ་ཡང་སྲིད་པ་ཉེ་བར་
ལེན་ཏོ། །དེས་ན་ཉེ་བར་ལེན་པ་རྣམས་ཞེས་བྱའོ། །མདུད་པ་
ནི་བཞི་སྟེ། བརྣབ་སེམས་ལུས་ཀྱི་མདུད་པ་དང་། གནོད་
སེམས་ལུས་ཀྱི་མདུད་པ་དང་།ཚུལ་ཁྲིམས་དང་བརྟུལ་
ཞུགས་མཆོག་ཏུ་འཛིན་པ་ལུས་ཀྱི་མདུད་པ་དང་། འདི་
བདེན་ནོ་ཞེས་མཆོག་ཏུ་འཛིན་ཅིང་མངོན་པར་ཞེན་པ་ལུས་
ཀྱི་མདུད་པའོ། །དེ་ཡང་གཟུགས་ལུས་ཀྱི་མདུད་པ་མ་ཡིན་པར་
མཉམ་པར་བཞག་པའི་ཡིད་ཀྱི་རང་བཞིན་གྱི་ལུས་ཀྱི་བར་་་
དུ་གཅོད་པའི་ཕྱིར་མདུད་པ་རྣམས་ཏེ། འདི་ལྟར་གཡེང་
བའི་རྒྱུ་ནི་བཞི་སྟེ། བརྣབ་སེམས་ཀྱིས་ཟང་ཟིང་ཅུང་ཟད་ཙམ་
གྱི་རྒྱུས་སེམས་གཡེང་བ་དང༌། གནོད་སེམས་ཀྱིས་རྩོད་པ་ལ་
ལེགས་པར་མི་བསྒྲུབ་པའི་རྒྱུ་དང་། ཚུལ་ཞུགས་ལ་མཆོག་ཏུ་
འཛིན་པས་ཚུལ་ཁྲིམས་དང་བརྟུལ་ཞུགས་དྲག་པོས་སྡུག་
བསྔལ་བར་གནས་པའི་རྒྱུ་དང་། སོ་སོའི་ལྟ་བ་ལ་ཞེན་ནས་ཚུལ་
བཞིན་མ་ཡིན་པས་ཤེས་བྱ་ལ་རྟོག་པའི་རྒྱུས་ཡང་དག་པ་ཇི་ལྟ་
བ་བཞིན་ཤེས་པ་ལས་སེམས་གཡེང་བར་བྱེད་དོ། །སྒྲིབ་པ་ནི་
ལྔ་སྟེ། འདོད་པ་ལ་འདུན་པའི་སྒྲིབ་པ་དང་། གནོད་སེམས་
དང་༑ རྨུགས་པ་དང་། གཉིད་དང་། རྒོད་པ་དང་། འགྱོད་པ་
དང་༑ ཐེ་ཚོམ་གྱི་སྒྲིབ་པ་སྟེ་དེ་རིམ་པ་ཇི་ལྟ་བར་རབ་ཏུ་བྱུང་༑
209



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བ་ལ་མངོན་པར་དགའ་བའི་དུས་ན་ཡུལ་ལ་མངོན་པར་ཞེན་་་་་
པས་དང༌། ཚངས་པ་མཚུངས་པར་སྤྱོད་པ་རྣམས་ཀྱིས་བསྐུལ་བ་
ན་ལེགས་པར་བསྒྲུབ་པའི་དུས་སུ་དེ་མི་སློབ་པ་དང་། རྨུགས་
སོགས་བཞི་ཡིས་ཞི་གནས་ཀྱི་དུས་དང་། རབ་ཏུ་འཛིན་པའི་
དུས་ན་ཞུམ་པ་དང་གཡེང་བར་བྱེད་པ་དང༌། བཏང་སྙོམས་ཀྱི་
དུས་ན་གཏན་ལ་དབབ་པ་མེད་པས་དགེ་བའི་ཕྱོགས་མི་རྟོགས།
པའི་རྒྱུ་ཡིན་པས་སྒྲིབ་པ་རྣམས་སོ། །ཐ་བ་ནི་གསུམ་སྟེ།
འདོད་ཆགས་ཀྱི་ཐ་བ་དང་། ཞེ་སྡང་དང་། གཏི་མུག་གི་ཐ་
བའོ། །འདོད་ཆགས་དང་ཞེ་སྡང་དང་གཏི་མུག་དེ་དག་ལ་
བརྟེན་ནས། ཚེ་རབས་སྔོན་དུ་གོམས་པའི་ཚུལ་གྱིས་འདོད་
ཆགས་ལ་སོགས་པ་ལ་སྤྱོད་པར་འགྱུར་ཏེ། སྤྱོད་པ་དེ་མ་
སྤངས་པས་སེམས་ལས་སུ་མི་རུང་བ་དང་། གཉེན་པོའི་ཐོང་
གཤོལ་གྱིས་དབྲལ་དཀའ་བར་འགྱུར་བ་དེ་དག་ནི་ཐ་བ་་་་་་་
རྣམས་ཞེས་བྱའོ། །དྲི་མ་ནི་གསུམ་སྟེ། འདོད་ཆགས་ཀྱི་དྲི་མ་
དང་༑ ཞེ་སྡང་དང་། གཏི་མུག་གི་དྲི་མའོ། །འདོད་ཆགས་
དང་ཞེ་སྡང་དང་གཏི་མུག་དེ་དག་ལ་བརྟེན་ནས། 
ཆགས་
སོགས་དེའི་ངོ་བོར་གྱུར་པའི་འཆལ་བའི་ཚུལ་ཁྲིམས་ལྷག་་་་་
པར་སྤྱོད་དེ། གྲོང་ན་འདུག་ཀྱང་རུང་དགོན་པ་ན་འདུག་
ཀྱང་རུང༌། གྲོགས་ཚངས་པ་མཚུངས་པར་སྤྱོད་པ་མཁས་པ་
རྣམས་ཀྱིས་མཐོང་ན། གང་གི་ཕྱིར་འདི་སྐད་དུ། ཚེ་དང་
210



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལྡན་པ་འདི་ནི་འཆལ་ཁྲིམས་འདི་ལྟ་བུ་བྱེད་པ་ལྟུང་བའི་གནས་
འདི་ལྟ་བུ་སྤྱོད་པ་སྟེ། འཆལ་བའི་ཚུལ་ཁྲིམས་མི་གཙང་བ་གྲོང་
གི་ཚེར་མ་དང་འདྲའོ། །ཞེས་བརྗོད་པར་འགྱུར་བ་དེ་དག་ནི་
དྲི་མ་རྣམས་ཞེས་བྱའོ། །སྡིག་པ་ནི་གསུམ་སྟེ། འདོད་ཆགས་
ཀྱི་སྡིག་པ་དང་། ཞེ་སྡང་དང་། གཏི་མུག་གི་སྡིག་པའོ། །
འདོད་ཆགས་དང་ཞེ་སྡང་དང་གཏི་མུག་དེ་དག་ལ་བརྟེན་
ནས་དུས་རིང་པོར་ཡང་དང་ཡང་དུ་འཁོར་བར་སྐྱེ་བ་དང་།
འཆི་བ་མྱོང་བར་འགྱུར་བ་དེ་དག་ནི་སྡིག་པ་རྣམས་ཞེས་་་་་
བྱའོ༑ །ཟུག་རྔུ་ནི་གསུམ་སྟེ། འདོད་ཆགས་ཀྱི་ཟུག་རྔུ་དང་།
ཞེ་སྡང་དང་། གཏི་མུག་གི་ཟུག་རྔུའོ། །འདོད་ཆགས་དང་ཞེ་
སྡང་དང་གཏི་མུག་དེ་དག་ལ་བརྟེན་ནས། སྲིད་པ་དང་སྲིད་
པའི་ཡོ་བྱད་རྣམས་ལ་སྲེད་པས་ཤིན་ཏུ་འདོད་པ་སྐྱེ་ཤིང་་་་་་
གནས་ཏེ། སངས་རྒྱས་དང་ཆོས་དང་དགེ་འདུན་རྣམས་
དང་༑ སྡུག་བསྔལ་དང་ཀུན་འབྱུང་བ་དང་། འགོག་པ་དང་
ལམ་གྱི་བདེན་པ་རྣམས་ལ་ཐེ་ཚོམ་ཟ་བ་དེ་དག་ནི་གནོད་པའི་་
གཞིར་གྱུར་པས་ཟུག་རྔུ་རྣམས་ཞེས་བྱའོ། །ཅི་ཡང་ནི་གསུམ་
སྟེ༑ འདོད་ཆགས་ཀྱི་ཅི་ཡང་དང་། ཞེ་སྡང་དང་། གཏི་མུག་
གི་ཅི་ཡང་ངོ་། །འདོད་ཆགས་དང་ཞེ་སྡང་དང་གཏི་མུག་དེ་
དག་ལ་བརྟེན་ནས། ཡོ་བྱད་མང་པོ་འཛིན་པས་འཇིགས་པ་
དང་བཅས་པ་ཁོ་ན་དང་བཅས་ཤིང་འདུ་འཛིའི་རྣམ་པར་་་
211



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གཡེང་བ་མང་བར་གནས་པ་དེ་དག་ནི་སྡུག་བསྔལ་གྱི་ཕུང་པོ་་་
སྣ་ཚོགས་སུ་ཅི་ཡང་འཛིན་པས་ཅི་ཡང་རྣམས་ཞེས་བྱའོ། །ཉེས་
པར་སྤྱོད་པ་ནི་གསུམ་སྟེ། འདོད་ཆགས་ཀྱི་ཉེས་པར་སྤྱོད་པ་
དང་། ཞེ་སྡང་དང༌། གཏི་མུག་གི་ཉེས་པར་སྤྱོད་པའོ། །
འདོད་ཆགས་དང་ཞེ་སྡང་དང་གཏི་མུག་དེ་དག་ལ་བརྟེན་་་
ནས༑ སྲོག་གཅོད་པ་ལ་སོགས་པ་ལུས་ཀྱི་ཉེས་པར་སྤྱད་པ་སྤྱོད་
པ་དང་། དེ་བཞིན་དུ་ངག་དང་ཡིད་ཀྱིས་ཉེས་པར་སྤྱད་པ་
སྤྱོད་པ་དེ་དག་ནི་ཉེས་པར་སྤྱོད་པ་རྣམས་ཞེས་བྱའོ། །ཡང་
ལོངས་སྤྱོད་དོན་དུ་གཉེར་བ་རྣམས་ཟང་ཟིང་ངན་པ་ཅུང་ཟད་་་
ཙམ་གྱི་རྒྱུ་དང་། མི་བཟོད་པ་རྣམས་གནོད་པར་བྱ་བའི་རྒྱུ་ལ
ཡོངས་སུ་རྟོག་པའི་རྒྱུ་དང་། ཕྱིན་ཅི་ལོག་ཏུ་ལྟ་བ་དག་མཆོད་
སྦྱིན་ལ་སོགས་པའི་ཆོས་ལོག་པ་ལ་མངོན་པར་ཞེན་པའི་རྒྱུས་་་
སེམས་ཅན་རྣམས་ཉེས་པར་སྤྱད་པ་སྤྱོད་དེ། དེ་ལྟ་བས་ན་
འདོད་ཆགས་དང་ཞེ་སྡང་དང་གཏི་མུག་ནི་ཉེས་པར་སྤྱོད་་
པའི་རྩ་བ་རྣམས་ཞེས་བྱའོ། །ཟག་པ་ནི་གསུམ་སྟེ། མ་རིག་པ་
མ་གཏོགས་པའི་འདོད་ཉོན་ཐམས་ཅད་འདོད་པའི་ཟག་པ་་་་་༌
དང་༑ ཡང་དེ་མ་གཏོགས་པའི་སྲིད་པའི་ཉོན་མོངས་ཐམས་ཅད་
སྲིད་པའི་ཟག་པ་དང༌། ཁམས་གསུམ་གྱི་མ་རིག་པ་ཐམས་ཅད་
མ་རིག་པའི་ཟག་པའོ། །སེམས་ཡུལ་ལ་རྣམ་པར་འཕྲོ་བར་
ཟག་པར་བྱེད་པ་དང་། ཕྱི་རོལ་ཏུ་འདོད་ཡོན་དག་ལ་བལྟས་ལ
212



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཏེ་ཟག་པའི་ཕྱིར་འདོད་པའི་ཟག་པའོ། །ནང་དུ་ཏིང་ངེ་
འཛིན་ལ་བལྟས་ཏེ་ཟག་པའི་ཕྱིར་སྲིད་པའི་ཟག་པའོ། །ཟག་
པ་དེ་གཉི་གའི་གནས་ཏེ་གཞིའམ་རྩ་བ་ཡིན་པའི་ཕྱིར་མ་རིག་
པའི་ཟག་པའོ། །ཕོངས་པ་ནི་གསུམ་ཏེ། འདོད་ཆགས་ཀྱིས་
ཕོངས་པ་དང་། ཞེ་སྡང་དང་། གཏི་མུག་གིས་ཕོངས་པའོ། །
འདོད་ཆགས་དང་ཞེ་སྡང་དང་གཏི་མུག་དེ་དག་ལ་བརྟེན་་་
ནས་སྲིད་པའི་ཡོ་བྱད་མང་པོ་རྙེད་པར་འདོད་པའི་ཕོངས་་་་་་་
པས་ལུས་དང་སེམས་ལ་གནོད་པར་བྱེད་པ་དེ་དག་ནི་ཕོངས་
པ་རྣམས་ཞེས་བྱའོ། །ཡོངས་སུ་གདུང་བ་ནི་གསུམ་སྟེ།
འདོད་ཆགས་ཀྱི་ཡོངས་སུ་གདུང་བ་དང་། ཞེ་སྡང་དང་།
གཏི་མུག་གི་ཡོངས་སུ་གདུང་བའོ། །འདོད་ཆགས་དང་ཞེ་
སྡང་དང་གཏི་མུག་དེ་དག་ལ་བརྟེན་ནས། ཚུལ་བཞིན་མ་།
ཡིན་པར་དབང་ཤེས་ཀྱིས་མཚན་མར་འཛིན་པ་དང་། དེའི་
རྗེས་སུ་སྐྱེས་པའི་ཡིད་ཤེས་ཀྱིས་མངོན་རྟོགས་སུ་འཛིན་པར་་་་
འགྱུར་ཏེ། མཚན་མར་འཛིན་པ་དང་མངོན་རྟགས་སུ་འཛིན་
པ་དེའི་དབང་གིས་ལུས་སྡུག་བསྔལ་གྱིས་ཡོངས་སུ་གདུང་བར་
འགྱུར་བ་དང༌། སེམས་ཡིད་མི་བདེ་བས་ཡོངས་སུ་གདུང་བར་
འགྱུར་བ་དེ་དག་ནི་ཡོངས་སུ་གདུང་བ་རྣམས་ཞེས་བྱའོ། །
འཁྲུག་པ་ནི་གསུམ་སྟེ། འདོད་ཆགས་ཀྱི་འཁྲུག་པ་དང་། ཞེ་
སྡང་དང་། གཏི་མུག་གི་འཁྲུག་པའོ། །འདོད་ཆགས་དང་ཞེ་
213



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྡང་དང་གཏི་མུག་དེ་དག་ལ་བརྟེན་ནས། གཟུགས་ལ་སོགས་
པའི་དངོས་པོ་གང་དུ་དགའ་བ་དང་ལྷག་པར་ཆགས་པར་་
གྱུར་པ་དེ་རྒྱུན་ཆད་དེ་རྣམ་པར་གྱུར་ཅིང་རྒྱུན་གཞན་དུ་གྱུར་་
ན་སེམས་གྱིས་མྱ་ངན་དང་། ངག་གིས་སྨྲེ་སྔགས་འདོན་པ་
དང་༑ ལུས་ཀྱི་སྡུག་བསྔལ་དང་། སེམས་ཀྱི་ཡིད་མི་བདེ་བ་
དང་༑ ངལ་བ་དུ་མས་རྒྱུད་འཁྲུག་པ་རྣམས་ཀྱིས་རེག་པར་
འགྱུར་བ་དེ་དག་ནི་འཁྲུག་པ་རྣམས་ཞེས་བྱའོ། །འཐབ་པ་
ནི་གསུམ་སྟེ། འདོད་ཆགས་ཀྱི་འཐབ་པ་དང་། ཞེ་སྡང་དང་།
གཏི་མུག་གི་འཐབ་པའོ། །འདོད་ཆགས་དང་ཞེ་སྡང་དང་
གཏི་མུག་དེ་དག་ལ་བརྟེན་ནས། གཞན་ལ་ཆད་པས་གཅོད་
པ་དང་། རལ་གྲི་སོགས་མཚོན་ཆ་ལེན་པ་དང་། དབྱུག་པ་
ལེན་པ་དང་། ཕན་ཚུན་འཐབ་པ་དང་། མཚང་ནས་འབྲུ་བ་
དང་། དབང་པོ་མེད་པར་རྩོད་པ་དང་། དབང་པོ་ཡོད་པར་
འགྱེད་པ་རྣམས་འབྱུང་བ་ཡིན་པས་འདོད་ཆགས་ལ་སོགས་པ་་་་
དེ་དག་ནི་འཐབ་པ་རྣམས་ཞེས་བྱའོ། །རིམས་ནད་ནི་གསུམ་
སྟེ༑ འདོད་ཆགས་ཀྱི་རིམས་ནད་དང་། ཞེ་སྡང་དང་། གཏི་
མུག་གི་རིམས་ནད་དོ། །འདོད་ཆགས་དང་ཞེ་སྡང་དང་གཏི་
མུག་དེ་དག་ལ་བརྟེན་ནས། ཆོས་མ་ཡིན་པ་མི་དགེ་བའི་ལམ་
རྣམས་ལ་འདོད་ཆགས་པ་ཡོངས་སུ་གདུང་བ་ཆེན་པོས་་་་་
ཡོངས་སུ་གདུང་བར་འགྱུར་བ་དང་། མི་མཐུན་པ་སྟེ་ཆོས་མ་
214



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པཡིན་པས་ཆགས་པ་ཡོངས་སུ་གདུང་བ་ཆེན་པོས་ཡོངས་སུ་་་་་
གདུང་བར་འགྱུར་བ་དང་། ཉེས་པ་བཤད་པའི་ཆོས་ལོག་པའི་
ཡོངས་སུ་གདུང་བ་ཆེན་པོས་ཡོངས་སུ་གདུང་བར་འགྱུར་བ་
དེ་དག་ནི་རིམས་ནད་རྣམས་ཞེས་བྱའོ། །ནགས་སྦྱོར་ནི་
གསུམ་སྟེ། འདོད་ཆགས་ཀྱི་ནགས་སྦྱོར་དང་། ཞེ་སྡང་དང་།
གཏི་མུག་གི་ནགས་སྦྱོར་རོ། །འདོད་ཆགས་དང་ཞེ་སྡང་དང་
གཏི་མུག་དེ་དག་ལ་བརྟེན་ནས། སྐྱེ་བའི་རྩ་བ་ཅན་འཁོར་
བའི་རྒྱུ་འདུ་བྱེད་པ་ནགས་ཚལ་དང་འདྲ་བ་རྣམས་ལ་ཆགས་ཏེ།
འགྲོ་བ་ལྔའི་འཁོར་བར་ལུས་རྣམ་པ་སྣ་ཚོགས་མངོན་པར་་་
འགྲུབ་པར་བྱེད་པ་དེ་དག་ནི་ནགས་སྦྱོར་རྣམས་ཞེས་བྱའོ། །
གེགས་ནི་གསུམ་སྟེ། འདོད་ཆགས་ཀྱི་གེགས་དང༌། ཞེ་སྡང་
དང་༑ གཏི་མུག་གི་གེགས་སོ། །འདོད་ཆགས་དང་ཞེ་སྡང་
དང་གཏི་མུག་དེ་དག་ལ་བརྟེན་ནས། ལུས་ལ་ཞེན་ཅིང་ལྟ་བ་
དང་བཅས་པས་དགེ་བ་ལ་མི་སྦྱོར་བ་དང༌། དེ་བཞིན་དུ་
ལོངས་སྤྱོད་ལ་ལྟ་བ་དང་བཅས་པ་དང༌། སྦྱིན་པ་སོགས་ལ་བློ་
མ་བྱང་བ་དང་། བྲེ་མོའི་གཏམ་ལ་སོགས་པས་འདྲི་ཞིང་གནས་
པ་དང་། དགེ་བ་ཅུང་ཟད་ཙམ་གྱིས་ཆོག་པར་འཛིན་པས་
དགེ་བ་ལ་མི་སྦྱོར་བ་དེ་དག་ནི་དགེ་བའི་གེགས་རྣམས་ཞེས་
བྱའོ༑ །ལོག་པར་ཞུགས་པས་ཇི་ལྟ་བུ་ཞེ་ན། འདོད་ཆགས་ནི་
སྒོམ་སྤང་ཡུལ་དང་མཐོང་སྤང་ལྟ་བ་ལ་ལོག་པར་རྟོག་པའོ། །
215



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འདོད་ཆགས་ཇི་ལྟ་བར་ཁོང་ཁྲོ་བ་ཡང་དེ་བཞིན་ནོ། 
།ང་
རྒྱལ་ནི་སེམས་ཅན་རྣམས་ལ་ཆུང་དུ་བས་བདག་མཆོག་གོ་ཞེས་་་
སོགས་དང་ལྟ་བ་ངན་པ་ལ་ལོག་པར་རྟོག་པའོ། །འཇིག་
ཚོགས་ལ་ལྟ་བ་དང་མཐར་འཛིན་པར་ལྟ་བ་དང་། ལོག་པར་
ལྟ་བ་ནི་ཤེས་བྱ་ལ་སྒྲོ་སྐུར་གྱིས་ལོག་པར་རྟོག་པའོ། 
།ལྟ་བ་
མཆོག་ཏུ་འཛིན་པ་དང་ཚུལ་ཁྲིམས་དང་། བརྟུལ་ཞུགས་
མཆོག་ཏུ་འཛིན་པ་ནི་ལྟ་བ་དམན་པ་ལ་མཆོག་ཏུ་ལོག་པར་་་་
རྟོག་པའོ། །ཐེ་ཚོམ་ནི་གཉེན་པོ་བདེན་པ་རྣམས་ལ་གཏན་ལ་
དབབ་པ་མེད་པས་ལོག་པར་རྟོག་པའོ། །མ་རིག་པ་ནི་དེ་དག་
ཐམས་ཅད་ལ་ལོག་པར་རྟོག་པའོ། །ཉོན་མོངས་པ་བཅུ་པོ་
ཐམས་ཅད་ནི་སྡུག་བསྔལ་དང་ཀུན་འབྱུང་བ་ལ་དེའི་རྒྱུ་
དང་ཉོན་མོངས་པའི་གཞིའི་གནས་ཀྱང་སྡུག་ཀུན་ཀྱི་བདེན་པ་དེ་
གཉིས་ཡིན་པ་ཉིད་ཀྱིས་ཀྱང་ལོག་པར་རྟོག་པའོ། །ཉོན་མོངས་
པ་བཅུ་པོ་ཐམས་ཅད་ནི་འགོག་པ་དང་ལམ་ལ་ཡང་དེ་ལ་་་་
གཡང་ས་ལྟ་བུར་འདུ་ཤེས་པས་སྐྲག་པ་བསྐྱེད་པས་ལོག་པར་་་་༌
ཞུགས་པའོ། །མུ་སྟེགས་བྱེད་རྣམས་ཀྱིས་ནི་རྣམ་པ་གཞན་དུ་ཀུན་
ཏུ་བརྟགས་ནས་དེ་ལ་ལོག་པར་རྟོག་པ་ཡིན་ནོ། །ཁམས་ཀྱིས་ཇི་
ལྟ་བུ་ཞེ་ན། ཁོང་ཁྲོ་བ་མ་གཏོགས་པར་ཁམས་གསུམ་པ་
ཐམས་ཅད་དོ། །ཁོང་ཁྲོ་བ་ནི་འདོད་པ་དང་ལྡན་པ་ཁོ་ནའོ། །
འདོད་ཆགས་ནི་འདོད་པའི་ཁམས་ན་རྣམ་པར་ཤེས་པའི་་
216



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཚོགས་ལྔ་དང་ལྡན་པ་ནི་བདེ་བ་དང་མཚུངས་པར་ལྡན་ལ་ཡིད་་་་
ཀྱི་རྣམ་པར་ཤེས་པ་དང་ལྡན་པ་ནི་ཡིད་བདེ་བ་དང་མཚུངས་
པར་ལྡན་པ་དང་། འདོད་ཆགས་ཐམས་ཅད་ནི་རྒྱུན་ཆད་པའི་དུས་
ན་བཏང་སྙོམས་དང་མཚུངས་པར་ལྡན་ནོ། །འདོད་པའི་
ཁམས་ལ་ཇི་ལྟ་བར་བསམ་གཏན་དང་པོ་དང་གཉིས་པའང་
དེ་བཞིན་ནོ། །གསུམ་པ་ན་ནི་ཡིད་བདེ་མེད་པས་བདེ་བ་དང་
བཏང་སྙོམས་དང་མཚུངས་པར་ལྡན་ནོ། །དེ་ཡན་ཆད་དུ་
བདེ་སོགས་མེད་པས་བཏང་སྙོམས་ཁོ་ན་དང་མཚུངས་པར་་་
ལྡན་ནོ། །རྣམ་པར་ཤེས་པའི་ཚོགས་ལྔ་དང་ལྡན་པའི་ཁོང་ཁྲོ་བ་
ནི་སྡུག་བསྔལ་དང་མཚུངས་པར་ལྡན་པ་དང་། ཡིད་ཀྱི་ས་པ་ནི་
ཡིད་མི་བདེ་བ་དང་མཚུངས་པར་ལྡན་ལ། རྒྱུན་ཆད་པས་བཏང་
སྙོམས་དང་མཚུངས་པར་ལྡན་པ་ནི་སྔ་མ་བཞིན་ནོ། །འདི་དག་
བདེ་བ་དང་ཡིད་བདེ་བ་དང་མཚུངས་པར་ལྡན་པ་ནི་མ་ཡིན་ཏེ་་་་
དམན་པའི་རྣམ་པར་འགྱུར་བའི་ཕྱིར་རོ། །ང་རྒྱལ་ནི་རྣམ་པར་
ཤེས་པའི་ཚོགས་ལྔ་དང་མཚུངས་པར་ལྡན་པ་མེད་པས་འདོད་
པའི་ཁམས་ན་ཡིད་བདེ་བ་དང་བཏང་སྙོམས་དང་མཚུངས་་
པར་ལྡན་ནོ། །བསམ་གཏན་དང་པོ་དང་གཉིས་པ་ལ་ནི།
ཡིད་ཀྱི་ས་པའི་བདེ་བ་དང་ཡིད་བདེ་བ་དང་། བཏང་སྙོམས་
དང་མཚུངས་པར་ལྡན་ནོ། །གསུམ་པ་ལ་ནི་བདེ་བ་དང་
བཏང་སྙོམས་དང་མཚུངས་པར་ལྡན་ནོ། །དེ་ཡན་ཆད་དུ་ནི་
217



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཏང་སྙོམས་ཁོ་ན་དང་མཚུངས་པར་ལྡན་ནོ། །ང་རྒྱལ་ཇི་
ལྟ་བ་དེ་བཞིན་དུ་འཇིག་ཚོགས་ལ་ལྟ་བ་དང་། མཐར་འཛིན་
པར་ལྟ་བ་དང་། ལྟ་བ་མཆོག་ཏུ་འཛིན་པར་ལྟ་བ་དང༌།
ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་ཡང་དེ་་་་
བཞིན་ནོ། །ལོག་པར་ལྟ་བ་ནི་འདོད་པའི་ཁམས་ན་ཉེས་པར་
སྤྱད་པའི་འབྲས་བུ་མེད་པར་རྟོགས་ཏེ་ཡིད་བདེ་བ་དང༌། ལེགས་
པར་སྤྱད་པའི་འབྲས་བུ་མེད་པར་རྟོགས་ཏེ་ཡིད་མི་བདེ་བ་དང་་་
བཏང་སྙོམས་དང་མཚུངས་པར་ལྡན་ནོ། །ལྟ་བ་ཐམས་ཅད་
ཀྱང་ཡིད་ཀྱི་ས་པ་ཡིན་པས་གཞན་ནི་ཡོད་པ་མ་ཡིན་ནོ། །དེ་བཞིན་
དུ་གཟུགས་དང་གཟུགས་མེད་པའི་ཁམས་ན་ནི་ཚོར་བ་གང་་
ཡོད་པ་དེ་དང་མཚུངས་པར་ལྡན་ནོ། །ཐེ་ཚོམ་ནི་འདོད་
པའི་ཁམས་ན་ངེས་པ་མ་ཐོབ་པས་ཡིད་མི་བདེ་བ་དང་་་
མཚུངས་པར་ལྡན་པ་དང་། བཏང་སྙོམས་དང་མཚུངས་པར་
ལྡན་ནོ། །གཟུགས་དང་གཟུགས་མེད་པའི་ཁམས་ན་ནི་ཐེ་
ཚོམ་ཤས་ཆེ་བའི་བསམ་གཏན་ཡང་རང་གིས་ན་ཚོར་བ་གང་་་་
ཡོད་པ་དེ་དང་མཚུངས་པར་ལྡན་ནོ། །མ་རིག་པ་ནི་ཉོན་
མོངས་པ་ཐམས་ཅད་དང་མཚུངས་པར་ལྡན་པ་ཡིན་
ཁམས་གང་ན་ཚོར་བ་གང་ཡོད་པ་དེ་དང་དེར་མཚུངས་པར་
ལྡན་པ་ཅན་ཞེས་བྱའོ། །མ་རིག་པ་ཉོན་མོངས་གཞན་དང་མ་
འདྲེས་པ་གང་ཡིན་པ་དེ་ནི་ཐེ་ཚོམ་བཞིན་དུ་འདོད་པའི་
218



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཁམས་ན་བདེན་པ་ལ་རྨོངས་ནས་ཕྱིན་ཅི་མ་ལོག་པའི་ཆོས་ལ་མི་་་་
དགའ་བས་ཡིད་མི་བདེ་བ་དང་བཏང་སྙོམས་དང་མཚུངས་་་
པར་ལྡན་ནོ། །དེ་ཡན་ཆད་དུ་ནི་ཚོར་བ་གང་ཡོད་པ་དེ་དང་
མཚུངས་པར་ལྡན་ནོ། །ཅིའི་ཕྱིར་ཉོན་མོངས་པ་ཐམས་ཅད་
བཏང་སྙོམས་དང་མཚུངས་པར་ལྡན་ཞེ་ན། ཉོན་མོངས་པའི་
རྒྱུན་ཇེ་ཆུང་ཇེ་ཆུང་དུ་འགྲོ་བས་རྒྱུན་ཆད་དེ་ཐ་མ་ནི་གདོན་མི་ཟ་་
བར་ཐ་མལ་པར་འདུག་པ་ལ་བརྟེན་ནས་ནུབ་པར་འགྱུར་་་་
བའི་ཕྱིར་བཏང་སྙོམས་སུ་འགྱུར་རོ། །འདོད་ཆགས་ནི་འདོད་
པའི་ཁམས་ན་རྣམ་པར་ཤེས་པའི་ཚོགས་དྲུག་དང་མཚུངས་་
པར་ལྡན་ནོ། །འདོད་ཆགས་ཇི་ལྟ་བར་ཁོང་ཁྲོ་བ་དང་མ་
རིག་པ་ཡང་དེ་བཞིན་ནོ། །གཟུགས་ཀྱི་ཁམས་ན་ནི་སྣ་ལྕེའི་
ཤེས་པ་མེད་པས་རྣམ་པར་ཤེས་པའི་ཚོགས་བཞི་དང་མཚུངས་
པར་ལྡན་ནོ། །གཟུགས་མེད་པའི་ཁམས་ན་ནི་ཡིད་ཀྱི་རྣམ་
པར་ཤེས་པའི་ཚོགས་གཅིག་པུ་དང་མཚུངས་པར་ལྡན་ནོ། །
འདོད་ཆགས་ཇི་ལྟ་བར་མ་རིག་པ་ཡང་དེ་བཞིན་ནོ། །ང་
རྒྱལ་དང་། ལྟ་བ་དང་། ཐེ་ཚོམ་རྣམས་ནི་ཐམས་ཅད་དུ་ཡང་
ཡོངས་སུ་འཇལ་བ་ལ་སོགས་པའི་སྒོ་ནས་འབྱུང་བས་ཡིད་ཀྱི་རྣམ་
པར་ཤེས་པའི་ཚོགས་དང་མཚུངས་པར་ལྡན་ནོ། །འདོད་
ཆགས་དང་། ཁོང་ཁྲོ་བ་དང་། ང་རྒྱལ་ནི་འདོད་པའི་ཁམས་
ནི་ཡིད་དུ་འོང་བ་དང་མི་འོང་བ་ལྟ་བུའི་དངོས་པོའི་ཕྱོགས་་་་་་་
219



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གཅིག་ལ་འཇུག་གོ། །འདོད་པའི་ཁམས་ན་ཇི་ལྟ་བར་
གཟུགས་ཀྱི་ཁམས་དང་གཟུགས་མེད་པའི་ཁམས་ན་ཡང་དེ་་
བཞིན་ནོ། །ལྷག་མ་མ་རིག་པ་དང་ཐེ་ཚོམ་དང་ལྟ་བ་རྣམས་ནི་
ཁམས་ཐམས་ཅད་དུ་ཡང་དངོས་པོ་མཐའ་དག་ལ་འཇུག་་་
གོ༑ །རིས་ཀྱིས་ཇི་ལྟ་བུ་ཞེ་ན། ཉོན་མོངས་པའི་རིས་གཉིས་ཏེ།
མཐོང་བས་སྤང་བར་བྱ་བ་དང་། བསྒོམ་པས་སྤང་བར་བྱ་།
བའོ༑ །འདོད་པའི་ཁམས་ན་སྡུག་བསྔལ་མཐོང་བས་སྤང་
བར་བྱ་བ་དེའི་རྒྱུ་དང་གཞིའི་གནས་ཀྱིས་ལོག་པར་རྟོག་པ་དག་
ནི་བཅུའོ། 
།སྡུག་བསྔལ་མཐོང་བས་སྤང་བར་བྱ་བ་ཇི་ལྟ་
བར་ཀུན་འབྱུང་བ་དང་། འགོག་པ་དང་ལམ་མཐོང་བས་
སྤང་བར་བྱ་བ་རྣམས་ཀྱང་དེ་བཞིན་ནོ། །གཟུགས་ཀྱི་ཁམས་
ན་ཁོང་ཁྲོ་བ་མེད་པས་སྡུག་བསྔལ་མཐོང་བས་སྤང་བར་བྱ་བ་་
དག་ནི་དགུའོ། །སྡུག་བསྔལ་མཐོང་བས་སྤང་བར་བྱ་བ་
རྣམས་ཇི་ལྟ་བར་ཀུན་འབྱུང་བ་དང༌། འགོག་པ་དང་ལམ་
མཐོང་བས་སྤང་བར་བྱ་བ་རྣམས་ཀྱང་དེ་བཞིན་ནོ། །
གཟུགས་ཀྱི་ཁམས་ན་ཇི་ལྟ་བར་གཟུགས་མེད་པའི་ཁམས་་་
ནའང་དེ་བཞིན་ཏེ། དེ་དག་མདོར་བསྡུ་ན་ཉོན་མོངས་པ་
བརྒྱ་རྩ་བཅུ་གཉིས་ནི་མཐོང་བས་སྤང་བར་བྱ་བའི་ཉོན་
མོངས་པའི་རིས་སོ། །འདོད་པའི་ཁམས་ན་བསྒོམ་པས་སྤང་
བར་བྱ་བ་དྲུག་སྟེ། འཇིག་ཚོགས་ལ་ལྟ་བ་ལྷན་ཅིག་སྐྱེས་པ་
220



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
G 
Gཔའོ་དང་། མཐར་འཛིན་པར་ལྟ་བ་ལྷན་ཅིག་སྐྱེས་པ་དང་།
འདོད་ཆགས་དང༌། ཁོང་ཁྲོ་བ་དང༌། ང་རྒྱལ་དང༌། མ་རིག་
།གཟུགས་ཀྱི་ཁམས་ན་ཁོང་ཁྲོ་བ་མ་གཏོགས་པར་
ལྔའོ། །གཟུགས་ཀྱི་ཁམས་ན་ཇི་ལྟ་བར་གཟུགས་མེད་པའི་
ཁམས་ནའང་དེ་བཞིན་ཏེ། དེ་དག་མདོར་བསྡུ་ན་བཅུ་དྲུག་
ནི་བསྒོམ་པས་སྤང་བར་བྱ་བའི་ཉོན་མོངས་པའི་རིས་སོ། །
སྤོང་བས་ཇི་ལྟ་བུ་ཞེ་ན། ཇི་ལྟར་སྤོང་བ་དང༌། ཡིད་ལ་བྱེད་
པ་ཅི་འདྲ་བ་དང༌། གང་ཞིག་གང་ལས་སྤོང་བའོ། །ཇི་ལྟར་
སྤོང་ཞེ་ན། ཡོངས་སུ་ཤེས་པ་དང་། ཡོངས་སུ་སྤོང་བ་དང༌།
གཉེན་པོ་རྙེད་པས་སོ། །ཡོངས་སུ་ཤེས་པ་གང་ཞེ་ན། དེའི་
གཞིའི་དངོས་པོ་ཉོན་མོངས་པ་བག་ལ་ཉལ་ཡོངས་སུ་ཤེས་པ་་་་
དང་༑ སེམས་ཀུན་ནས་ཉོན་མོངས་པར་བྱེད་པའི་བདག་ཉིད་ཀྱི་ངོ་
བོ་ཉིད་ཡོངས་སུ་ཤེས་པ་དང་། བདག་དང་གཞན་དང་གཉི་ག་
ལ་གནོད་པར་འགྱུར་བ་དང་མཐོང་བའི་ཆོས་ཀྱིས་ཁ་ན་མ་ཐོ་བ་་་་
སྐྱེད་པ་དང་། ཕྱི་མའི་ཁ་ན་མ་ཐོ་བ་སྐྱེད་པ་དང་དེ་ལས་བྱུང་བའི་
སྡུག་བསྔལ་དང་ཡིད་མི་བདེ་བ་མྱོང་བའི་ཉེས་དམིགས་ཡོངས་་་
སུ་ཤེས་པའོ། །ཡོངས་སུ་སྤོང་བ་གང་ཞེ་ན། དེ་ལྟར་རྣམ་པ་
གསུམ་གྱིས་ཡོངས་སུ་ཤེས་ནས་འབྱུང་བར་གྱུར་པ་དང་དུ་མི་་་་
ལེན་པའོ། །གཉེན་པོ་རྙེད་པ་གང་ཞེ་ན། མ་སྐྱེས་པ་སྐྱེ་བ་
སྤང་བའི་ཕྱིར་ལམ་རྙེད་པ་གང་ཡིན་པའོ། །ཡིད་ལ་བྱེད་པ་
221



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཅི་འདྲ་བས་སྤོང་ཞེ་ན། འདྲེས་པ་ལ་དམིགས་པས་སྤོང་སྟེ།
ཆོས་ཐམས་ཅད་ཀྱི་སྤྱིའི་མཚན་ཉིད་བདག་མེད་པའོ་ཞེས་བྱ་་་
བའོ༑ །མི་རྟག་པའི་རྣམ་པ་ལ་སོགས་པའི་རྣམ་པ་གང་ཡིན་
པ་དེ་དག་གིས་ནི་ཉོན་མོངས་པ་སྤོང་བར་མི་བྱེད་ཀྱི་བདག་མེད་
པའི་རྣམ་པས་ཡོངས་སུ་སྦྱོང་བར་བྱེད་པའོ། །དེ་ཡང་མི་རྟག་
པའི་རྣམ་པ་ལ་བརྟེན་ནས་སྡུག་བསྔལ་གྱི་རྣམ་པ་འཐོབ་པོ། །སྡུག་
བསྔལ་གྱི་རྣམ་པ་ལ་བརྟེན་ནས་བདག་མེད་པའི་རྣམ་པ་འཐོབ་སྟེ་་་
ཇི་སྐད་དུ། གང་མི་རྟག་པ་དེ་ནི་སྡུག་བསྔལ་བའོ། །གང་སྡུག་བསྔལ་
བ་དེ་ནི་བདག་མེད་པའོ་ཞེས་གསུངས་པ་ལྟ་བུའོ། །དེ་བས་ན་
བདག་མེད་པ་ཉིད་ཀྱི་རྣམ་པ་ནི་བླ་ན་མེད་པ་ཉིད་དུ་རྣམ་པར་་
བཞག་གོ། །དེ་ཡང་རྣམ་པ་གསུམ་སྟེ་ཤེས་པ་བླ་ན་མེད་པ་དང་།
ལམ་བླ་ན་མེད་པ་དང་། རྣམ་པར་གྲོལ་བ་བླ་ན་མེད་པའོ། །དེ་ལ་
ཤེས་པ་བླ་ན་མེད་པ་ནི་བདག་མེད་པར་ཤེས་པ་སྟེ། དེའི་ཕ་རོལ་ཏུ་
ཤེས་པ་གཞན་བཙལ་དུ་མེད་པའི་ཕྱིར་རོ། །ལམ་བླ་ན་མེད་པ་ནི་སླ་
བ་མངོན་པར་ཤེས་པ་མྱུར་བ་སྟེ། དེ་ནི་ལམ་ཐམས་ཅད་ཀྱི་མཆོག་
ཡིན་པའི་ཕྱིར་རོ། །རྣམ་པར་གྲོལ་བ་བླ་ན་མེད་པ་ནི་མི་སློབ་པ་མི་
འཁྲུགས་པའི་རྣམ་པར་གྲོལ་བ་སྟེ་རྣམ་པར་གྲོལ་བ་ཐམས་ཅད་ལས་
ཁྱད་པར་དུ་འཕགས་པའི་ཕྱིར་རོ། །དེ་དག་ནི་གོ་རིམ་བཞིན་དུ་
མཐོང་བའི་ལམ་དང་། བསྒོམ་པའི་ལམ་དང་། མཐར་ཕྱིན་པའི་ལམ་
གྱི་དབང་དུ་བྱས་ནས་རིག་པར་བྱའོ། །གང་ཞིག་གང་ལས་སྤོང་
222



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཞེ་ན། འདས་པ་ནི་འགགས་པའི་ཕྱིར་མ་ཡིན་ནོ། །མ་འོངས་
པ་ནི་མ་བྱུང་བའི་ཕྱིར་མ་ཡིན་ནོ། །ད་ལྟར་བྱུང་བ་ནི་ལམ་
དང་མཉམ་དུ་མི་འཇུག་པའི་ཕྱིར་མ་ཡིན་ནོ། །མངོན་གྱུར་
ལས་མི་སྤོང་མོད་འོན་ཀྱང་ཉོན་མོངས་པའི་གནས་ངན་ལེན་་་་
ཏེ་ས་བོན་གང་ལ་ཡོད་པ་དེ་ལས་སྤོང་ངོ༌། །གནས་ངན་ལེན་
གྱི་རྣམ་པ་གང་གི་གཉེན་པོ་མཐོང་སྒོམ་གྱི་ལམ་གང་བྱུང་བ་་་་
གཉེན་པོའི་རྣམ་པ་དེ་འབྱུང་བ་དང༌། གནས་ངན་ལེན་གྱི་
རྣམ་པ་དེ་འགོག་པ་ནི་དུས་མཉམ་པས་སྐྱེ་འགགས་མགོ་་
མཉམ་སྟེ། སྣང་བ་དང་མུན་པ་གཉིས་གཅིག་འབྱུང་བ་དང་
ཅིག་ཤོས་འགག་པ་བཞིན་ནོ། །གནས་ངན་ལེན་གྱི་རྣམ་པ་
དང་བྲལ་བས་མ་འོངས་པ་ན་རྐྱེན་དང་འཕྲད་ཀྱང་ཉོན་
མོངས་པ་མི་སྐྱེ་བའི་ཆོས་ཅན་དུ་གནས་པ་དེ་ནི་སྤོང་བའོ། །
ལས་གང་ཞེ་ན། ཡིད་ཀྱིས་སེམས་པའི་ལས་དང་ཡིད་ཀྱིས་དེ་ལྟ་
དེ་ལྟར་བྱ་བསམས་ ཏེ། ལུས་ངག་ཡིད་ཀྱི་བྱེད་པའི་ལས་ཏེ། ལས་
ཀྱི་མཚན་ཉིད་མདོར་བསྡུས་པའོ། །ཡང་ལས་རྣམ་པ་ལྔ་སྟེ།
མིག་ལ་སོགས་པ་དམིགས་པའི་ལས་དང་། ས་ལ་སོགས་པ་བྱེད་
པའི་ལས་དང་། ཡང་ན་རང་གི་མཚན་ཉིད་ཀྱིས་བྱེད་པ་གང་ཡིན་
པ་སྟེ་གཟུགས་ནི་གཟུགས་སུ་ཡོད་པའོ་ཞེས་པ་ལ་སོགས་པའོ། 
།
བསམ་པ་སྔོན་དུ་བཏང་བའི་ལུས་ལ་སོགས་པའི་རྩོལ་བའི་ལས་་་་
དང་༑ གསེར་མགར་སོགས་ཀྱིས་རྒྱན་ལ་སོགས་པར་བསྒྱུར་བའི་
223



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལས་དང་། འཕགས་པའི་ལམ་ལ་སོགས་པ་འཐོབ་པའི་ལས་སོ། །
སེམས་པ་དང་བསམ་པའི་ལས་ཀྱི་སྐབས་འདིར་ཕལ་ཆེར་རྩོལ་་་
བའི་ལས་སུ་འདོད་དོ། །སེམས་པའི་ལས་གང་ཞེ་ན། སེམས་
མངོན་པར་འདུ་བྱེད་པ་ཡིད་ཀྱི་ལས་ཏེ། བསོད་ནམས་དང་།
བསོད་ནམས་མ་ཡིན་པ་དང་མི་གཡོ་བའོ། །བསམ་པའི་ལས་
གང་ཞེ་ན། ལུས་ཀྱི་ལས་དང་ངག་གི་ལས་དང་ཡིད་ཀྱི་ལས་
སོ༑ །ལུས་ཀྱི་ལས་དང་ངག་གི་ལས་དང་ཡིད་ཀྱི་ལས་དེ་ཡང་
དགེ་བ་དང་མི་དགེ་བའོ། །མི་དགེ་བ་ནི་མི་དགེ་བའི་ལས་ཀྱི་
ལམ་བཅུ་སྟེ། འདི་ལྟ་སྟེ། སྲོག་གཅོད་པ་དང༌། མ་བྱིན་པར་
ལེན་པ་དང་། འདོད་པ་ལ་ལོག་པར་གཡེམ་པ་དང་། རྫུན་དུ་
སྨྲ་བ་དང་། ཕྲ་མ་དང༌། ཚིག་རྩུབ་པོ་དང་། ཚིག་ཀྱལ་པ་
དང་། བརྣབ་སེམས་དང་། གནོད་སེམས་དང་། ལོག་པར་ལྟ་
བའོ༑ །དགེ་བ་ནི་དགེ་བ་བཅུའི་ལས་ཀྱི་ལམ་རྣམས་ཏེ། འདི་
ལྟ་སྟེ། སྲོག་གཅོད་པ་སྤོང་བ་ནས་ཚིག་ཀྱལ་པའི་བར་དུ་སྤོང་
བ་དང་། བརྣབ་སེམས་མེད་པ་དང་། གནོད་སེམས་མེད་པ་
དང་། ཡང་དག་པར་ལྟ་བའོ། །ལུས་ལ་སོགས་པའི་ལས་ནི་ལས་
ཀྱི་ལམ་ཞེས་བྱ་སྟེ་མདོ་སྡེའི་རྗེས་སུ་འབྲངས་ནས་ཇི་ལྟར་གཙོ་བོར་་
བསྟན་པར་རིག་པར་བྱའོ། །སྲོག་གཅོད་པ་ལ་སོགས་པ་རྣམས་
ཀྱི་མཚན་ཉིད་ནི་གཞི་སེམས་ཅན་དང་སེམས་ཅན་མ་ཡིན་པ་་་་་
དང་། དེ་ལ་དེར་འདུ་ཤེས་པའི་དང་བྱེད་པར་འདོད་པའི་བསམ་མ
ལ
224



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པ་དང་། ལུས་དང་ངག་དང་ཡིད་ཀྱིས་དེ་ལ་སྦྱོར་བ་དང༌། འདོད་
ཆགས་ལ་སོགས་པའི་ཉོན་མོངས་པ་དང་། མཐར་ཟིན་པར་
བྱས་པས་ཀྱང་རིག་པར་བྱའོ། །སེམས་པ་ལས་གྱུར་པའི་ལས་
ཞེས་གང་འབྱུང་བ་ལ་སེམས་པ་ལས་གྱུར་པ་གང་ཞེ་ན། རང་
མི་འདོད་བཞིན་གཞན་གྱིས་བསྒོ་བ་ལས་མི་དགེ་བར་བྱེད་པར་་་
སེམས་པ་ལས་གྱུར་པ་དང་། གཞན་གྱིས་གསོལ་བ་བཏབ་པ་
ཡང་དག་པར་འཛིན་དུ་འཇུག་ནས་མི་དགེ་བ་བྱེད་པར་སེམས་པ་་
ལས་གྱུར་པ་དང་། ལེགས་ཉེས་གང་ཡང་མི་ཤེས་པའི་དབང་
གིས་མི་དགེ་བ་བྱེད་པར་སེམས་པ་ལས་གྱུར་པ་དང་། འདོད་
ཆགས་ལ་སོགས་པ་རྩ་བ་ལ་མངོན་པར་ཞེན་པའི་སྒོ་ནས་མི་
དགེ་བ་བྱེད་པར་སེམས་པ་ལས་གྱུར་པ་དང་། ཕྱིན་ཅི་ལོག་གི་
ལྟ་བས་ཟིན་ནས་མི་དགེ་བ་བྱེད་པ་སེམས་པ་ལས་གྱུར་པའོ། །དེ་
ལ་རྩ་བ་ལ་མངོན་པར་ཞེན་པའི་སེམས་པ་ལས་གྱུར་པ་དང་།
ཕྱིན་ཅི་ལོག་གི་སེམས་པ་ལས་གྱུར་པའི་ལས་བྱས་ཤིང་་་་་་་་་
བསགས་པའི་རྣམ་པར་སྨིན་པ་ནི་མྱོང་བར་མི་འགྱུར་བ་མ་་
ཡིན་ནོ། །སྔ་མ་གསུམ་ནི་བྱས་ཀྱང་སེམས་པ་ལས་གྱུར་པའི་ལས་
བསགས་པ་མི་འགྱུར་ཏེ་དེའི་ཕྱིར་རྣམ་པར་སྨིན་པ་གདོན་མི་ཟ
བར་འགྱུར་བ་མ་ཡིན་ནོ། །ཕྱི་མ་དག་ནི་བྱས་ན་བསགས་པ་ཡིན་ཏེ།
དེའི་རྣམ་པར་སྨིན་པ་གདོན་མི་ཟ་བར་མྱོང་བར་འགྱུར་རོ། །ལས་
ཀྱི་བྱེད་པ་ནི་ལས་དེ་ཉིད་ལ་ཀུན་ཏུ་སྤྱོད་པའོ། །བསགས་པ་ནི་བ
ཏེ
225



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཀུན་གཞིའི་བག་ཆགས་འཕེལ་བའོ། །མྱོང་བར་ངེས་པའི་ལས་
ཞེས་གང་འབྱུང་བ་ལ་ངེས་པ་གང་ཞེ་ན། སྔོན་གྱི་ལས་རྣམས་
ཀྱི་རྣམ་པར་སྨིན་པའི་རྒྱུད་ངེས་པར་བྱས་ནས་འཕངས་པས་ལས་་་
བྱེད་པར་ངེས་པ་བཅོམ་ལྡན་འདས་ཀྱིས་ཀྱང་བཟློག་པར་མི་ནུས་
པ་དང་། འབྲས་བུ་རྣམ་པར་སྨིན་པ་མྱོང་བར་ངེས་པ་སྔར་
བཤད་པ་ལྟར་དང་དུས་ངེས་པ་མཐོང་བའི་ཆོས་དང་སྐྱེས་ནས་་་
དང་ལན་གྲངས་གཞན་ལ་མྱོང་བའོ། །དེ་ལ་མི་དགེ་བ་བཅུའི་
ལས་ཀྱི་ལམ་རྣམས་ཀྱི་རྣམ་པར་སྨིན་པའི་འབྲས་བུ་ནི་ཆུང་་་
ངུ་དང་འབྲིང་དང་ཆེན་པོའི་བྱེ་བྲག་གིས་ངན་སོང་རྣམས་སུའོ། །
རྒྱུ་མཐུན་པའི་འབྲས་བུ་ནི་ངན་སོང་རྣམས་ལས་ཤི་འཕོས་ནས་་་
མིར་སྐྱེས་ཀྱང་སོ་སོ་དང་མཐུན་པར་མིའི་ལུས་དང་། ཡོངས་
སུ་གཟུང་བ་མི་འབྱོར་བའོ། །ཚེ་ཐུང་བ་དང་དབུལ་པོ་ལ་སོགས་
པའོ་ཞེས་པའི་དོན་ཏོ། །བདག་པོའི་འབྲས་བུ་ནི་སོ་སོ་དང་
མཐུན་པ་ཉིད་དུ་ཕྱིའི་དངོས་པོ་མི་འབྱོར་བའོ། །འདི་ལྟ་སྟེ།
སྲོག་གཅོད་པའི་དབང་གིས་ནི་གཟི་བརྗིད་མེད་པར་འགྱུར་ཞེས་པ་་
ལ་སོགས་པ་ཇི་ལྟར་བཤད་པའོ། །མི་དགེ་བ་བཅུ་པོ་ཐམས་ཅད་ཀྱི་
ལས་ཀྱི་ལམ་གོམས་པ་ལ་བསྟེན་ཅིང་མང་དུ་བྱས་པས་དམྱལ་བ་་་་
རྣམས་སུ་སྐྱེའོ། །དེ་རྣམས་སུ་རྣམ་པར་སྨིན་པ་མྱོང་བར་བྱས་ནས་
མི་དང་སྐལ་བ་མཉམ་པར་འོངས་པ་ན། སྲོག་བཅད་པས་ཚེ་ཐུང་
བར་འགྱུར་རོ། །མ་བྱིན་པར་བླངས་པས་ལོངས་སྤྱོད་ལ་ཆགས་པར་བ
226



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
འགྱུར་རོ། །འདོད་པ་ལ་ལོག་པར་སྤྱད་པས་བུད་མེད་རྣམས་ལ་
འབད་པ་དང་བཅས་པར་འགྱུར་རོ། །རྫུན་དུ་སྨྲ་བས་མི་དགེ་བ་
སྒྲོགས་པར་འགྱུར་རོ། །ཕྲ་མས་ནི་གྲོགས་དང་དབྱེ་བར་འགྱུར་རོ། །
ཚིག་རྩུབ་ཀྱིས་ནི་ཡིད་དུ་མི་འོང་བའི་སྒྲ་ཐོས་པར་འགྱུར་རོ། །ཚིག་
ཀྱལ་གྱིས་ནི་ངག་ཅལ་ཅོལ་དུ་འགྱུར་རོ།།བརྣབ་སེམས་ཀྱིས་ནི་
འདོད་ཆགས་དྲག་པོར་འགྱུར་རོ། །གནོད་སེམས་ཀྱིས་ནི་ཞེ་སྡང་
བདོ་བར་འགྱུར་རོ། །ལོག་ལྟས་ན་གཏི་མུག་བདོ་བར་འགྱུར་རོ། །
སླར་ཡང་དེ་ལ་རྨོངས་པར་འགྱུར་རོ། །དེ་རྣམས་ནི་རྒྱུ་མཐུན་པའི་
འབྲས་བུའོ། །ཡང་སྲོག་གཅོད་པ་བརྟེན་པས་ནི་ཕྱི་རོལ་གྱི་དངོས་པོ་
སྣུམ་བག་ཆུང་བར་འགྱུར་རོ། །མ་བྱིན་པར་བླངས་པས་ནི་མི་བརྟན་
ཞིང་ཉམས་པར་བྱེད་པ་མང་བར་འགྱུར་རོ། །འདོད་ལོག་སྤྱད་པས་
ནི་རྡུལ་གྱིས་ཁེབས་པར་འགྱུར་རོ། །རྫུན་དུ་སྨྲས་པས་ནི་དྲི་མི་ཞིམ་
པར་འགྱུར་རོ། །ཕྲ་མས་ནི་ཁ་བར་འགྱུར་རོ། །ཚིག་རྩུབ་ཀྱིས་ནི་མཐོ་
དམན་ཅན་དང་རྩུབ་པ་དང་སྡིག་པ་ཅན་དུ་འགྱུར་རོ། །ཚིག་ཀྱལ་
གྱིས་ནི་མི་མཐུན་ཞིང་འགྱུར་ལྡོག་ཅན་དུ་འགྱུར་རོ། །བརྣབ་སེམས་
ཀྱིས་ནི་འབྲས་བུ་རྣམས་ཕྲ་མོར་འགྱུར་རོ། །གནོད་སེམས་ཀྱིས་ནི་
འབྲས་བུ་རྣམས་རོ་ཚ་བར་འགྱུར་རོ། །ལོག་ལྟས་ནི་ལོ་ཐོག་རྣམས་
ལ་འབྲས་བུ་མེད་པར་འགྱུར་རོ། །དེ་རྣམས་ནི་བདག་པོའི་འབྲས་
བུའོ༑ །དེ་ཡང་མདོ་ལས། ཇི་སྐད་དུ་ཟག་བཅས་ཀྱི་དགེ་བ་
བཅུའི་ལས་ཀྱི་ལམ་རྣམས་ཀྱི་རྣམ་པར་སྨིན་པའི་འབྲས་བུ་་་་
227



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནི་ལྷ་དང་མི་རྣམས་ཀྱི་ནང་དུའོ། །རྒྱུ་མཐུན་པའི་འབྲས་བུ་
ནི་དེ་དག་ཉིད་དུ་སོ་སོ་དང་མཐུན་པར་ལུས་དང་ཡོངས་སུ་་
གཟུང་བ་ཕུན་སུམ་ཚོགས་པའོ། །བདག་པོའི་འབྲས་བུ་ནི་དེ་
དག་ཉིད་དུ་སོ་སོ་དང་མཐུན་པ་ཕྱིའི་དངོས་པོ་ཕུན་སུམ་་་་་
ཚོགས་པའོ། །དགེ་བ་དང་མི་དགེ་བའི་ལས་ཀྱིས་ནི་བདེ་
འགྲོ་དང་ངན་འགྲོར་སྐྱེ་བ་འཕེན་པ་དང་ཡོངས་སུ་རྫོགས་་་
པར་བྱེད་པའི་ལས་སུ་རིག་པར་བྱའོ། འཕེན་པ་ནི་གང་
གིས་རྣམ་པར་སྨིན་པ་འཕེན་པའོ། །ཡོངས་སུ་རྫོགས་པར་
བྱེད་པ་ནི་གང་གིས་སྐྱེས་པ་ན་འདོད་པ་དང་མི་འདོད་པ་་་
མྱོང་བའོ། །ལས་གཅིག་གིས་ལུས་གཅིག་འཕེན་པར་བྱེད་
པའི་ལས་ཀྱང་ཡོད་དེ་ལས་ཀྱི་སྐད་ཅིག་གཅིག་གིས་ཚེ་གཅིག་ཁོ་་་
ནའི་རྣམ་པར་སྨིན་པའི་ས་བོན་གསོས་པའི་ཕྱིར་རོ། །ལས་གཅིག་
གིས་ལུས་དུ་མ་འཕེན་པར་བྱེད་པའི་ལས་ཀྱང་ཡོད་དེ་དེ་ཉིད་
ཀྱིས་ཚེ་རབས་དུ་མའི་ས་བོན་རྣམ་པར་སྨིན་པའི་ས་བོན་གསོས་་་་
པའི་ཕྱིར་རོ། །ལས་དུ་མས་ལུས་གཅིག་འཕེན་པར་བྱེད་པའི་
ལས་ཀྱང་ཡོད་དེ། ལས་ཀྱི་སྐད་ཅིག་མང་པོ་དེ་ཉིད་ཀྱིས་ཡང་ཡང་
རྣམ་སྨིན་གྱི་ས་བོན་གསོས་པའི་ཕྱིར་རོ། །ལས་དུ་མས་ལུས་དུ་མ་
འཕེན་པའི་ལས་ཀྱང་ཡོད་དོ། །མང་པོ་དག་ཕན་ཚུན་ལྟོས་ནས་
ཚེ་རབས་ཕན་ཚུན་བརྒྱུད་དེ་ས་བོན་གསོས་པའོ་ཞེས་པའི་དོན་ཏོ། །
ལས་མང་པོ་དང་ལྡན་པའི་སེམས་ཅན་ཇི་ལྟར་རིམ་གྱིས་་་ས
པ
228



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
རྣམ་པར་སྨིན་པ་མྱོང་བར་འགྱུར་ཞེ་ན། དེ་ལ་གང་ཤིན་ཏུ་
ལྕི་བར་གྱུར་པ་དེ་ཐོག་མར་རྣམ་པར་སྨིན་པར་འགྱུར་རོ། །
ཡང་ན་འཆི་བའི་དུས་ན་ལས་གང་ལ་གསོས་འདེབས་པ་མངོན་
དུ་གྱུར་པའོ། །ཡང་ན་གང་ཡུན་རིང་དུ་གོམས་པར་གྱུར་པའོ། །
ཡང་ན་གང་ཐོག་མར་སྤྱད་པ་དེ་ཐོག་མ་ཉིད་དུ་རྣམ་པར་་་་
སྨིན་པར་འགྱུར་རོ། །བསོད་ནམས་ཀྱི་ལས་དང་། བསོད་
ནམས་མ་ཡིན་པའི་ལས་དང་། མི་གཡོ་བའི་ལས་ཞེས་གང་
འབྱུང་བ་ལ། བསོད་ནམས་གང་ཞེ་ན། གང་འདོད་པའི་
ཁམས་དང་རབ་ཏུ་ལྡན་པའི་དགེ་བའོ། །བསོད་ནམས་མ་
ཡིན་པ་གང་ཞེ་ན། གང་མི་དགེ་བའོ། །མི་གཡོ་བའི་ལས་གང་
ཞེ་ན། གང་གཟུགས་དང་གཟུགས་མེད་པ་དང་རབ་ཏུ་ལྡན་
པའི་དགེ་བའོ། །ཅིའི་ཕྱིར་དེ་ལ་མི་གཡོ་བ་ཞེས་བཤད་ཅེ་ན། ཇི་
ལྟར་འདོད་པ་ན་སྤྱོད་པའི་འགྲོ་བ་གཞན་གྱི་རྫོགས་བྱེད་དགེ་བ་
གཞན་དུ་རྣམ་པར་སྨིན་པ་འབྱིན་པར་འགྱུར་ལ། འདི་ནི་དེ་ལྟ་མ་
ཡིན་ཏེ་ས་ངེས་པས་འབྲས་བུ་འབྱིན་པའི་ཕྱིར་རོ། །དེ་བས་ན་རྣམ་
པར་སྨིན་པ་འབྱིན་པ་གཡོ་བ་མེད་པ་དང་མཉམ་པར་བཞག་པའི་་
ས་པ་ཡིན་པས་མི་གཡོ་བའི་ཕྱིར་མི་གཡོ་བ་ཞེས་བཤད་དོ། །མ་རིག་
པའི་རྐྱེན་གྱིས་བསོད་ནམས་དང་བསོད་ནམས་མ་ཡིན་པ་་་་
དང་། མི་གཡོ་བའི་འདུ་བྱེད་རྣམས་སོ་ཞེས་གང་གསུངས་པ་
དེ་ལ། ཇི་ལྟར་ན་བསོད་ནམས་དང་བསོད་ནམས་མ་ཡིན་པ་
229



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་༑ མི་གཡོ་བའི་འདུ་བྱེད་རྣམས་མ་རིག་པའི་རྐྱེན་ལས་
བྱུང་བ་ཡིན་ཞེ་ན། རྨོངས་པ་ནི་གཉིས་ཏེ། འབྲས་བུ་རྣམ་
པར་སྨིན་པ་ལ་རྨོངས་པ་དང་། དེ་ཁོ་ནའི་དོན་ལ་རྨོངས་
པའོ༑ །འབྲས་བུ་རྣམ་པར་སྨིན་པ་ལ་རྨོངས་པའི་དབང་གིས་
ནི་ཡང་དག་པའི་ལྟ་བའི་སྐབས་མེད་པས་མི་དགེ་བའི་འདུ་བྱེད་་
རྣམས་འབྱུང་ངོ་། །དེ་ཁོ་ནའི་དོན་ལ་རྨོངས་པའི་དབང་གིས་
ནི་བསོད་ནམས་དང་མི་གཡོ་བ་རྣམས་སོ། །སྲོག་གཅོད་པ་
ལ་ནི་ཤ་ལ་སོགས་པ་ལ་ཆགས་པ་དང་ཞེ་འགྲས་པ་ལ་ལན་ལྡོན་་་་
པ་ལྟ་བུ་ཞེ་སྡང་དང་མཆོད་སྦྱིན་སོགས་ལ་གཏི་མུག་གིས་སྦྱོར་་་
ཏེ༑ ཞེ་སྡང་གིས་མཐར་ཕྱིན་པར་བྱེད་དོ། །སྙིང་རྗེ་མེད་པ་མ་
ཡིན་པར་སེམས་ཅན་བསད་མི་སྲིད་པའི་ཕྱིར་རོ་ཞེས་པའི་དོན་ཏོ། །
སྲོག་གཅོད་པ་ལ་ཇི་ལྟ་བར་ངག་རྩུབ་པོ་དང་གནོད་སེམས་ལ་ཡང་་
དེ་བཞིན་ནོ། །མ་བྱིན་པར་ལེན་པ་ལ་ནི་འདོད་ཆགས་དང་ཞེ་
སྡང་དང་གཏི་མུག་གིས་སྦྱོར་ཏེ། ཆགས་པས་མཐར་ཕྱིན་པ་
བྱེད་དོ། །མ་བྱིན་པར་ལེན་པ་ལ་ཇི་ལྟ་བར་འདོད་པ་ལ་ལོག་
པར་གཡེམ་པ་དང༌། བརྣབ་སེམས་ལ་ཡང་དེ་བཞིན་དུ་
འདོད་ཆགས་ལ་སོགས་པ་གང་ཡང་རུང་བས་སྦྱོར་ཏེ། ཆགས་པས་
མཐར་ཕྱིན་པ་ཡིན་ནོ། །རྫུན་དུ་སྨྲ་བ་ལ་ནི་ཐོག་མར་ཆགས་པ་
དང་ཞེ་སྡང་དང་གཏི་མུག་གང་རུང་གིས་སྦྱོར་སྟེ་རྗེས་སུ་ཡང་
གསུམ་པོ་དག་ལས་གང་ཡང་རུང་བས་མཐར་ཕྱིན་པར་བྱེད་
230



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དོ༑ །བརྫུན་དུ་སྨྲ་བ་ལ་ཇི་ལྟ་བར་ཕྲ་མ་དང་ཚིག་ཀྱལ་པ་ལ་
ཡང་དེ་བཞིན་དུ་གང་རུང་གིས་སྦྱོར་ཞིང་གང་རུང་གིས་མཐར་་་་་
ཕྱིན་པ་ཡིན་ནོ། །ལོག་པར་ལྟ་བ་ལ་ནི་ཆགས་པ་དང་ཞེ་སྡང་
དང་གཏི་མུག་གིས་སྦྱོར་ཏེ། རྒྱུ་འབྲས་ལ་རྨོངས་པའི་གཏི་མུག་
གིས་མཐར་ཕྱིན་པར་བྱེད་དོ། །ལས་ཐུན་མོང་པ་ཞེས་ཀྱང་
འབྱུང་༑ ལས་ཐུན་མོང་མ་ཡིན་པ་ཞེས་ཀྱང་འབྱུང་། སྟོབས་
དང་ལྡན་པ་ཞེས་ཀྱང་འབྱུང༌། མཐུ་ཆུང་བ་ཞེས་ཀྱང་འབྱུང་
བ་ལ། ཐུན་མོང་པ་གང་ཞེ་ན། གང་ཐུན་མོང་དུ་སྣང་བའི་སྣོད་
ཀྱི་འཇིག་རྟེན་རྣམ་པར་འབྱེད་པའི་རྒྱུའོ། །ཐུན་མོང་མ་ཡིན་
པ་གང་ཞེ་ན། གང་སེམས་ཅན་གྱི་འཇིག་རྟེན་སྣ་ཚོགས་པ་
རྣམ་པར་འབྱེད་པའི་རྒྱུའོ། །ཡང་གང་གིས་སེམས་ཅན་
རྣམས་ཀྱི་ཕན་ཚུན་གྱི་དབང་གིས་བྱུང་བ་ཞེས་བརྗོད་པ་་་་་་
སེམས་ཅན་རྣམས་ཀྱི་ཕན་ཚུན་གྱི་དབང་གིས་འབྱུང་བའི་་
ལས་ཀྱང་ཡོད་དེ། འདི་ལྟར་གང་སེམས་ཅན་གཞན་རྣམས་
དང་ཕན་ཚུན་དུ་གཅིག་ལ་གཅིག་ལྟ་བ་དང་སྨྲ་བ་དང་རེག་པ
ལ་སོགས་པས་ཉེ་བར་སྤྱོད་པར་མི་འགྱུར་བའི་སེམས་ཅན་་་
དེ་ནི་ཡོད་པ་མ་ཡིན་ནོ། །སྟོབས་དང་ལྡན་པའི་ལས་གང་ཞེ་
ན༑ གཉེན་པོའི་སྟོབས་ཅན་གྱི་མཐུས་གང་ཟག་གི་སེམས་པ་
ལས་གྱུར་པའི་ལས་མི་དགེ་བ་གང་ཡིན་པ་དེ་ནི་གཉེན་པོའི་་
སྟོབས་བསྐྱེད་པས་གཞན་དུ་འགྱུར་ཏེ། གང་སེམས་ཅན་དམྱལ་
231



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལ
་་་་་་བའི་སྡུག་བསྔལ་མྱོང་བར་འགྱུར་བ་དེ་མཐོང་བའི་ཆོས་ལ་་་༌༌༌
ཅུང་ཟད་མྱོང་བར་འགྱུར་བའམ། གང་མཐོང་བའི་ཆོས་ལ་
མྱོང་བར་འགྱུར་བ་དེ་གཏན་མྱོང་བར་མི་འགྱུར་བ་སྟེ། ཚུལ་
དེ་ལྟར་ན་མི་དགེ་བའི་གཉེན་པོ་ལས་བྱུང་བའི་ལས་དང་་་༌
སེམས་བྱུང་སེམས་པ་ལས་གྱུར་པའི་དགེ་བའི་ལས་ཐམས་
ཅད་ཀྱང་མི་དགེ་བ་ལས་སྟོབས་དང་ལྡན་པ་ནི་སྣང་མུན་ལྟ
བུའོ༑།འདི་ལས་དགོངས་ནས་བཅོམ་ལྡན་འདས་ཀྱིས་
འཕགས་པ་ཉན་ཐོས་སེམས་ཤིན་ཏུ་བསྒོམས་པ་ཚད་མེད་་་་
པས་རྒྱ་ཆེ་བ་ལ། གང་ཚད་དུ་བྱས་པའི་ལས་དེས་འཕགས་པ་
དེ་གནས་ངན་པར་ཁྲིད་པར་མི་བྱེད་དོ། །ལས་དེ་ལ་འཕགས་པ་
དེ་དག་གནས་པར་མི་བྱའོ། །ལས་དེས་འཕགས་པ་དེ་བྱེད་པོ་
དང་སྤྱོད་བྱེད་བགྲང་བར་མི་འགྱུར་རོ་ཞེས་གསུངས་སོ། 
།
གཉེན་པོའི་མཐུ་ཆུང་བའི་གང་ཟག་གི་སེམས་པ་ལས་གྱུར་་
པའི་ལས་མི་དགེ་བ་གང་ཡིན་པ་དེ་དང༌། དགེ་བ་དང་མི་དགེ་
བ་གང་ཡང་སེམས་པ་ལས་གྱུར་པའི་ལས་རྣམ་པར་སྨིན་
པར་ངེས་པ་དེ་འཕགས་པའི་ལམ་གྱིས་མ་སྤངས་པ་དང་།
ཡོངས་སུ་མ་ཤེས་པ་དེ་ཐམས་ཅད་ནི་སྟོབས་དང་ལྡན་པ་ཡིན་
ཏེ། འདི་ནི་འདིར་མདོའི་དགོངས་པ་ཤུགས་པ་བསྟན་པའོ། །
ཡང་འདོད་པ་དང་རབ་ཏུ་ལྡན་པའི་མི་དགེ་བ་གང་ཡིན་པ་་
དེ་ནི་ཉོན་མོངས་དང་ཉེ་ཉོན་གྱི་འཁོར་མང་བས་སྟོབས་དང་ལྡན་་་
232



.
ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པ
11པ་དང་། གང་སྔོན་གོམས་པར་བྱས་པ་ནི་དེའི་རྒྱུད་ལ་བསྒོམ་
པས་སྟོབས་དང་ལྡན་པ་དང་། གནས་ལ་གནས་པ་ནི་མངོན་པར་
ཞེན་པ་དང་དད་པ་དྲག་པོར་གྱུར་པས་སྟོབས་དང་ལྡན་པ་དང་།
ཡོངས་སུ་མྱ་ངན་ལས་མི་འདའ་བའི་ཆོས་ཅན་རྣམས་ཀྱི་་
གཉེན་པོའི་སྦྱོར་བ་བསྒྲུབ་ཏུ་མེད་པ་གང་ཡིན་པ་དེ་ནི་རང་་་
བཞིན་གྱིས་སྟོབས་དང་ལྡན་པ་ཡིན་ནོ། །ཞིང་མཆོག་དང་
བྱང་ཆུབ་ཆེན་པོར་སྨོན་པ་སོགས་སེམས་ཀྱི་མངོན་པར་འདུ་
བྱེད་པས་ཀྱང་སྟོབས་དང་ལྡན་པའི་ལས་སུ་རིག་པར་བྱའོ། །
ཡང་རྣམ་པ་དགུས་སྟོབས་དང་ལྡན་པའི་ལས་སུ་རིག་པར་་་
བྱ་སྟེ། ཡོན་ཏན་དང་ལྡན་པའི་སྦྱིན་གནས་ལྟ་བུ་ཞིང་དང༌། གྱ་
ནོམ་ཞིང་མང་པོར་གྱུར་པ་ལྟ་བུ་དངོས་པོ་དང་། སྦྱིན་པ་ལས་
ཚུལ་ཁྲིམས་སྟོབས་དང་ལྡན་པ་ལྟ་བུ་ངོ་བོ་ཉིད་དང་། འདོད་
ཆགས་དང་བྲལ་བ་ལྟ་བུ་གཞི་པོ་དང་། དད་པ་དྲག་པོ་ལྟ་བུ་ཡིད་
ལ་བྱེད་པ་དང་། མྱ་ངན་ལས་འདས་པར་འདོད་པ་ལྟ་བུ་བསམ་
པ་དང་། བསོད་ནམས་བྱ་བའི་དངོས་པོས་ཡོངས་སུ་ཟིན་པ་ལྟ་བུ་
གྲོགས་དང་། ཡང་དང་ཡང་དུ་ལན་མང་དུ་བྱེད་པ་དང་།
བསམ་སྦྱོར་ཐམས་ཅད་བསྟུན་ཏེ་སྐྱེ་བོ་མང་པོས་བྱས་པས་ཀྱང་།
སྟོབས་དང་ལྡན་པ་སྟེ། འདི་རྣམས་ལས་བཟློག་པ་ནི་སྟོབས་
དང་མི་ལྡན་པའི་ལས་སོ། །བཅོམ་ལྡན་འདས་ཀྱིས་སུ་ཞིག་
འདི་སྐད་དུ། ལས་བྱེད་པ་པོའི་སྐྱེས་བུ་གང་ཟག་འདི་ཇི་ལྟ་ཇི་བ་
ལ
233



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལྟར་བདེ་བ་དང་མཚུངས་པར་ལྡན་པ་ལ་སོགས་པའི་ལས་བྱེད་་་་
ཅིང་སོགས་པ་དེ་ལྟ་དེ་ལྟར་རྣམ་པར་སྨིན་པ་བདེ་བ་ལ་སོགས་
པ་རྒྱུ་དུས་ཀྱི་ཚོར་བ་དེ་དག་དང་འདྲ་བ་ཁོ་ནར་མྱོང་བར་འགྱུར་
ན༑ དེ་ལྟ་ན་སྡུག་བསྔལ་སྤང་བའི་ཕྱིར་ཚངས་པར་སྤྱོད་པ་ལ་
གནས་པར་མི་འགྱུར་ཞིང་ཡང་དག་པར་མཐོང་བའི་ལམ་གྱིས་
སྡུག་བསྔལ་ཟད་པ་དང་། སྒོམ་པའི་ལམ་གྱིས་སྡུག་བསྔལ་
མཐར་དབྱུང་བའི་སྐབས་ཀྱང་མི་སྣང་ངོ་ཞེས་ཟེར་བ་དང་།
ཡང་སུ་ཞིག་འདི་སྐད་དུ་སྐྱེས་བུ་གང་ཟག་འདི་ཇི་ལྟ་ཇི་ལྟར་་་
སྡུག་བསྔལ་དང་ཡིད་མི་བདེ་བ་མཚུངས་ལྡན་མྱོང་བར་འགྱུར་་་
བའི་ཚུལ་ཁྲིམས་ལ་སོགས་པའི་ལས་བྱེད་ཅིང་སོགས་པ་དེ་ལྟ་་་་
དེ་ལྟར་རྣམ་པར་སྨིན་པ་ཡང་དེ་དང་འདྲ་བ་མྱོང་བར་འགྱུར་
ན༑ དེ་ལྟ་ན་ནི་ཚངས་པར་སྤྱོད་པས་གནས་པར་འགྱུར་ཞིང་
ཡང་དག་པར་སྡུག་བསྔལ་ཟད་པར་འགྱུར་བ་དང་། སྡུག་
བསྔལ་མཐར་དབྱུང་བའི་སྐབས་ཀྱང་སྣང་ངོ་ཞེས་ཟེར་ཞེས།
བཅོམ་ལྡན་འདས་ཀྱིས་གང་གསུངས་པ་དེ་ལ་དགོངས་པ་་་་
གང་ཞེ་ན། འདིར་ནི་བཅོམ་ལྡན་འདས་ཀྱིས་ལུས་སེམས་བདེ་
བ་དང་ལྡན་བཞིན་དུ་བསགས་པའི་ལས་ཀྱི་རྣམ་པར་སྨིན་པ་་་
བདེ་བ་དང་ལྡན་པ་བཀག་གོ། །སྡུག་བསྔལ་དང་ལྡན་བཞིན་
དུ་བསགས་པའི་རྣམ་སྨིན་སྡུག་བསྔལ་དང་ལྡན་པ་དང་། སྡུག་
བསྔལ་ཡང་མ་ཡིན་བདེ་བ་ཡང་མ་ཡིན་པ་དང་ལྡན་བཞིན་་་་་
234



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མདུ་བསགས་པའི་རྣམ་སྨིན་སྡུག་བསྔལ་ཡང་མ་ཡིན་བདེ་བ་
ཡང་མ་ཡིན་པ་དང་ལྡན་པ་ཡང་དེ་བཞིན་དུ་བཀག་པ་ཡིན་ནོ།
ཡང་དགེ་བ་བྱེད་པ་བདེ་བ་དང་ལྡན་ཞིང་ཕྱི་མ་ལ་བདེ་བ་མྱོང་
བར་འགྱུར་བའི་རྣམ་པར་སྨིན་པ་བདེ་བ་ནི་གནང་ངོ་། །
ཡང་བདེ་བ་དང་ལྡན་ཞིང་མི་དགེ་བ་བྱེད་པ་ཕྱི་མ་སྡུག་བསྔལ་་་་་
མྱོང་བར་འགྱུར་བའི་སྡུག་བསྔལ་དང་། ཡང་བདེ་བ་དང་ལྡན་
པའི་དགེ་བའི་ལས་ཀྱིས་ཕྱི་མ་བསམ་གཏན་བཞི་པ་སོགས་ཀྱི་ཚོར་་་
བ་སྡུག་བསྔལ་ཡང་མ་ཡིན་བདེ་བ་ཡང་མ་ཡིན་པ་མྱོང་བར་་
འགྱུར་བའི་སྡུག་བསྔལ་ཡང་མ་ཡིན་བདེ་བ་ཡང་མ་ཡིན་པ་
ཡང་གནང་བ་དང་། དེ་བཞིན་དུ་རྒྱུ་དུས་སུ་དཀའ་ཐུབ་དྲག་པོ་ལྟ་
བུའི་སྡུག་བསྔལ་དང་ལྡན་ལ་བདེ་བ་མྱོང་བར་འགྱུར་བའི་་
རྣམ་པར་སྨིན་པ་བདེ་བ་ནི་གནང་ངོ་། །སྡུག་བསྔལ་དྲག་པོ་
དང་ལྡན་པས་མི་དགེ་བ་བྱེད་པ་ལྟར་རྒྱུ་དུས་ན་སྡུག་བསྔལ་དང་་་་
ལྡན་ཞིང་འབྲས་བུ་སྡུག་བསྔལ་མྱོང་བར་འགྱུར་བའི་སྡུག་་་་་་་་
བསྔལ་དང་། དཀའ་ཐུབ་ཆེན་པོས་ཏིང་ངེ་འཛིན་སྒོམ་པས་སྡུག་
བསྔལ་ཡང་མ་ཡིན་པ་བདེ་བ་ཡང་མ་ཡིན་པ་མྱོང་བར་་་་་་་་
འགྱུར་བའི་སྡུག་བསྔལ་ཡང་མ་ཡིན་བདེ་བ་ཡང་མ་ཡིན་པ་
ཡང་གནང་བ་དང་། ལས་བསགས་པ་ན་སྡུག་བསྔལ་ཡང་མ་
ཡིན་བདེ་བ་ཡང་མ་ཡིན་པ་དང་ལྡན་པར་དགེ་བ་བྱེད་པ་ལ་་་
འབྲས་བུ་བདེ་བ་མྱོང་བར་འགྱུར་བའི་རྣམ་པར་སྨིན་པ་བདེ་་
235



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བ་ནི་གནང་ངོ༌། །རྒྱུའི་དུས་སུ་ཚོར་བ་བཏང་སྙོམས་དང་ལྡན་
པས་མི་དགེ་བ་བྱེད་པས་འབྲས་བུ་སྡུག་བསྔལ་མྱོང་བར་འགྱུར་་་
བའི་སྡུག་བསྔལ་དང་། རྒྱུ་བསམ་གཏན་བཞི་པའི་ཉེར་བསྡོགས་
སྒོམ་པ་ལྟ་བུ་ཚོར་བ་བཏང་སྙོམས་དང་ལྡན་ལ་འབྲས་བུ་སྡུག་་་་་་
བསྔལ་ཡང་མ་ཡིན་བདེ་བ་ཡང་མ་ཡིན་པ་མྱོང་བར་འགྱུར་་་
བའི་སྡུག་བསྔལ་ཡང་མ་ཡིན་བདེ་བ་ཡང་མ་ཡིན་པའོ་ཞེས་་་
བྱ་བ་འདི་ནི་འདིར་བཅོམ་ལྡན་འདས་ཀྱིས་དགོངས་པའོ། །རྒྱུ་
དུས་ན་ཚོར་བ་གང་ཡོད་ཀྱང་རུང་མྱོང་འགྱུར་གྱི་ལས་གང་བྱས་་ ་་་
པའི་འབྲས་བུ་སོ་སོར་མྱོང་བ་ཡིན་ཞེས་ལུང་གི་དགོངས་པ་བཤད་་་
པའོ༑ །ལས་ཀྱི་རབ་ཏུ་དབྱེ་བ་ནི། སྡོམ་པའི་ལས་དང༌། སྡོམ་
པ་མ་ཡིན་པའི་ལས་དང་། སྡོམ་པ་ཡང་མ་ཡིན་སྡོམ་པ་མ
ཡིན་པ་ཡང་མ་ཡིན་པའི་ལས་སོ། །སྡོམ་པའི་ལས་གང་ཞེ་ན།ཟ
སོ་སོར་ཐར་བའི་སྡོམ་པས་བསྡུས་པ་དང་། བསམ་མ་གཏན་གྱི་
སྡོམ་པས་བསྡུས་པ་དང་། ཟག་པ་མེད་པའི་སྡོམ་པས་བསྡུས་
པའོ༑ །སོ་སོར་ཐར་བའི་སྡོམ་པས་བསྡུས་པའི་ལས་གང་ཞེ་
ན༑ རིས་བརྒྱད་དེ། གཏན་ཁྲིམས་ལ་དགེ་སློང་གི་སྡོམ་པ་དང་།
དགེ་སློང་མའི་སྡོམ་པ་དང་། དགེ་སློབ་མའི་སྡོམ་པ་དང་།
དགེ་ཚུལ་གྱི་སྡོམ་པ་དང་། དགེ་ཚུལ་མའི་སྡོམ་པ་དང་། དགེ་
བསྙེན་གྱི་སྡོམ་པ་དང༌། དགེ་བསྙེན་མའི་སྡོམ་པ་དང༌། དུས་
ཁྲིམས་བསྙེན་གནས་པའི་སྡོམ་པའོ། །རབ་ཏུ་བྱུང་བའི་སྡོམ་
236



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བཔ་གང་ཟག་ཇི་ལྟ་བུའི་དབང་དུ་བྱས་ཏེ་རྣམ་པར་གཞག་ཅེ་་
ན། ཇི་སྲིད་འཚོའི་བར་དུ་སྲོག་གཅོད་པ་ལ་སོགས་པ་ཉེས་པར་
སྤྱོད་པ་ལས་དབེན་པར་སྤྱོད་པ་དང༌། མི་ཚངས་སྤྱོད་སོགས་
འདོད་པ་ལས་དབེན་པར་སྤྱོད་པའོ། །དགེ་བསྙེན་དང་དགེ་
བསྙེན་མའི་སྡོམ་པ་གང་ཟག་ཇི་ལྟ་བུའི་དབང་དུ་བྱས་ཏེ་་
རྣམ་པར་གཞག་ཅེ་ན། ཉེས་པར་སྤྱོད་པ་ལས་དབེན་པར་
སྤྱོད་པ་ཡིན་གྱི་འདོད་པ་ལས་དབེན་པར་སྤྱོད་པ་ནི་མ་ཡིན་་
ནོ༑ །འདིའི་སྡོམ་པ་ནི་འདོད་པ་ལ་ལོག་པར་གཡེམ་པ་སྤོང་བ་རྣམ་
པར་བཞག་གི་མི་ཚངས་པར་སྤྱོད་པ་སྤོང་བ་ནི་མ་ཡིན་ནོ། །བསྙེན་
གནས་པའི་སྡོམ་པ་གང་ཟག་ཇི་ལྟ་བུའི་དབང་དུ་བྱས་ཏེ་་
རྣམ་པར་གཞག་ཅེ་ན། དེ་ནི་ཉིད་ཞག་ཕྲུག་གཅིག་གི་སྡོམ་པ་
ཡིན་པས་ཉེས་པར་སྤྱོད་པ་ལས་དབེན་པར་སྤྱོད་པ་ཡང་
ཡིན་ལ། འདོད་པ་ལས་དབེན་པར་སྤྱོད་པ་ཡང་མ་ཡིན་པའོ། །
དགེ་བསྙེན་གྱི་བསླབ་པ་ཡོངས་རྫོགས་བླངས་ནས་བསླབ་པའི་་་་
གཞིའི་ཕྱོགས་གཅིག་ལ་སློབ་ན་དགེ་བསྙེན་གྱི་སྡོམ་པ་དང་་་་
ལྡན་པ་ཞེས་བྱའམ། ལྡན་པ་མ་ཡིན་པ་ཞེས་བྱ་ཞེ་ན། བསླབ་
བྱ་གང་བསྲུང་བའི་ཆ་ནས་ལྡན་པ་ཞེས་ཀྱང་བྱ་ལ་གཞན་མི་
བསྲུང་བའི་ཆ་ནས་ཚུལ་ཁྲིམས་འཆལ་བ་ཞེས་ཀྱང་བྱའོ། 
།ཟ་
མ་དང་མ་ནིང་རྣམས་ལ་དགེ་བསྙེན་གྱི་སྡོམ་པ་བཀག་གམ་་་
དགེ་བསྙེན་གྱི་སྡོམ་པ་མ་བཀག་ཅེ་ན། དགེ་བསྙེན་ཞེས་བྱ་པཔ་ཡང་མ་་་་་
237



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བའི་ངེས་ཚིག་ཉིད་ནི་བཀག་སྟེ་དགེ་སློང་དང་དགེ་སློང་མའི་་
ཕྱོགས་གཉིས་ཀ་ལ་འདིས་བསྙེན་བཀུར་བྱེད་ཅིང་ཉེ་བར་གནས་
པར་བྱ་བའི་འོས་མ་ཡིན་པའི་ཕྱིར་རོ། །མཚན་གཉིས་པ་རྣམས་
ཀྱང་དེ་བཞིན་དུ་སྐྱེས་པ་དང་བུད་མེད་ཀྱི་ཉོན་མོངས་པ་ཀུན་ཏུ་
སྤྱོད་པས་ཕྱོགས་གཉི་ག་ལ་བསྙེན་བཀུར་བྱ་བའི་འོས་མ་ཡིན་པའི་་་
ཕྱིར་དེ་དག་ལོགས་སུ་མ་བཤད་དོ། །མ་ནིང་ནི་ལྔ་སྟེ། བཙས་པ་
ཉིད་ནས་ཕོ་མོའི་དབང་པོ་མེད་པ་སྐྱེས་ནས་མ་ནིང་དུ་གྱུར་པ་་་
དང་༑ གཞན་འདོད་པ་སྤྱོད་པ་མཐོང་ན་སྐྱེས་པའི་སྤོངས་པ་སྐྱེ་བ་
མ་ནིང་ཕྲག་དོག་ཅན་དང་། ཟླ་བ་ཕྱེད་ཕྱེད་ཅིང་མཚན་འགྱུར་
བ་མ་ནིང་ཟླ་ཕྱེད་པ་དང་། མཚན་འགྲེང་བ་མི་ནུས་པ་རླུག་
པའི་མ་ནིང་དང་། མཚོན་ཆ་ལ་སོགས་པས་བཅད་དེ་ཉམས་
པའི་མ་ནིང་ངོ་། །བསམ་གཏན་གྱི་སྡོམ་པ་གང་ཞེ་ན། འཆལ་
བའི་ཚུལ་ཁྲིམས་ཀུན་ནས་སློང་བའི་ཆགས་པ་ལ་སོགས་པ་་་་་་
ཉོན་མོངས་པ་རྣམས་ཀྱི་ས་བོན་འཇོམས་པའི་དུས་ན་འདོད་
པ་ལ་འདོད་ཆགས་དང་བྲལ་བས་སྤོང་བ་གང་ཡིན་པ་བསམ་
གཏན་དང་པོའི་སྡོམ་པ་དང༌། དེ་བཞིན་དུ་བསམ་གཏན་དང་
པོ་ལ་འདོད་ཆགས་བྲལ་བ་བ སམ་གཏན་གཉིས་པ་དང་།
བསམ་གཏན་གཉིས་པ་ལ་འདོད་ཆགས་དང་བྲལ་བ་བསམ་་་
གཏན་གསུམ་པ་དང་། བསམ་གཏན་གསུམ་པ་ལ་འདོད་
ཆགས་དང་བྲལ་བས་སྤོང་བ་གང་ཡིན་པ་བསམ་གཏན་བཞི་་་་་
238



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པའོ་།བསམ་གཏན་བཞི་པ་ལ་འདོད་ཆགས་དང་བྲལ་བ་ནི་
གཟུགས་མེད་པ་སྟེ་དེ་ན་གཟུགས་མེད་པའི་ཕྱིར་ཚུལ་ཁྲིམས་ཀྱི་སྡོམ་
པ་རྣམ་པར་བཞག་པ་མེད་པར་རིག་པར་བྱའོ། །ཟག་པ་མེད་པའི་
སྡོམ་པ་གང་ཞེ་ན། བདེན་པ་མཐོང་བའི་ཟག་པ་མེད་པའི་
ཡིད་ལ་བྱེད་པས་འཆལ་ཁྲིམས་ཀྱི་ས་བོན་སྤངས་པ་གང་ཡིན་་་
པའོ༑ །སྡོམ་པ་མ་ཡིན་པ་གང་ཞེ་ན། སྡོམ་པ་མ་ཡིན་པ་ཕྱུགས་
བསད་པའི་ཤན་པ་དང༌། བྱ་གག་གསོད་པ་དང་། ཕག་གིས་
འཚོ་བ་དང་། ཉ་པ་དང་། རི་དྭགས་ཀྱི་རྔོན་པ་དང་། བྱ་བ་
དང་༑ རི་བོང་རྒྱས་འཆོར་བ་དང་། ཆོམ་རྐུན་པ་དང་།
གཤེད་མ་དང་། ནགས་ནས་གླང་པོ་ཆེ་འཛིན་ཅིང་འདུལ་བར་
བྱེད་པ་དང་། སྦྲུལ་གྱིས་རྩེ་བས་འཚོ་བ་དང་། བཙོན་སྲུང་
དང་། ཕྲ་མའི་ཕྱིར་ཉན་རྣ་བྱེད་པས་འཚོ་བ་དང༌། གནོད་པ་
བྱེད་པ་རྣམས་ཀྱི་གང་ཡིན་པའོ། །དེ་དག་གི་རིགས་ལས་
སྐྱེས་པས་སྤྱད་པར་ངེས་པས་སམ། 
སྔ་མ་དག་ཡང་དག་པར་
བླངས་པ་སྟེ་དེ་དག་གི་ལས་སྤྱད་པར་ངེས་པར་བྱས་པའོ། །
སྡོམ་པ་ཡང་མ་ཡིན་སྡོམ་པ་མ་ཡིན་པ་ཡང་མ་ཡིན་པ་གང་་་་
ཞེ་ན། སྡོམ་པ་ཡང་མ་ཡིན་སྡོམ་པ་མ་ཡིན་པ་ཡང་མ་ཡིན་པ་
དམ་བཅའ་བ་མེད་པའི་ལས་དགེ་བའམ། མི་དགེ་བ་གང་ཡིན་
པའོ༑ །བདེ་བ་མྱོང་བར་འགྱུར་བའི་ལས་གང་ཞེ་ན། འདོད་
པའི་ཁམས་དང༌། བསམ་གཏན་སྔ་མ་གསུམ་པོ་དག་གི་དགེ་ལ
239



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བ་གང་ཡིན་པའོ། །སྡུག་བསྔལ་མྱོང་བར་འགྱུར་བའི་ལས་
གང་ཞེ་ན། གང་མི་དགེ་བའོ། །སྡུལ་བསྔལ་ཡང་མ་ཡིན་བདེ་
བ་ཡང་མ་ཡིན་པ་མྱོང་བར་འགྱུར་བའི་ལས་གང་ཞེ་ན།
བསམ་གཏན་གསུམ་པ་ལས་གོང་མ་བཞི་པ་ལ་སོགས་པའི་་་༌་་
དགེ་བའོ། །མཐོང་བའི་ཆོས་ལ་མྱོང་བར་འགྱུར་བའི་ལས་
གང་ཞེ་ན། གང་མཐོང་བའི་ཆོས་ཚེ་དེ་ཉིད་ལ་རྣམ་པར་སྨིན་
པ་ཡིད་དུ་འོང་བ་དང་མི་འོང་བ་རྣམ་པར་སྨིན་པར་འགྱུར་བ་་་
སྟེ༑ དེ་ཡང་འདི་ལྟ་སྟེ། སེམས་ཅན་ཚད་མེད་པ་ལ་མཆོག་ཏུ་ཕན་
པ་བྱམས་པའི་ཏིང་ངེ་འཛིན་ལས་ལངས་པ་ལ་ཕན་འདོགས་་
པ་དང་། དེ་ལ་གནོད་པར་བྱེད་པ་ལས་བྱུང་བ་དང་། བྱམས་
པའི་ཏིང་ངེ་འཛིན་ལ་ཇི་ལྟ་བར་སེམས་ཅན་ཚད་མེད་པ་ལ་་་་་
ལྷག་པའི་བསམ་པ་ཉོན་མོངས་པ་མེད་པའི་ཏིང་ངེ་འཛིན་་་་་
དང་༑ འགོག་པའི་ཏིང་ངེ་འཛིན་ལ་སྙོམས་པར་འཇུག་པ་
དང་༑ རྒྱུན་དུ་ཞུགས་པའི་འབྲས་བུ་ལས་ལངས་པ་དང་། དགྲ་
བཅོམ་པའི་འབྲས་བུ་ལས་ལངས་པ་དང་། སངས་རྒྱས་དང་
བྱང་ཆུབ་སེམས་དཔའ་ལ་སོགས་པ་དགེ་སློང་གི་དགེ་འདུན་ལ་
ཕན་གནོད་བྱེད་པ་ཡང་དེ་བཞིན་ནོ། །ཡང་ན་གང་བསམ་པ་།
ཤིན་ཏུ་དྲག་པོས་སྦྱོར་བས་དགེ་བའམ། མི་དགེ་བ་སྤྱོད་པ་
ཡང་དེ་དང་འདྲའོ། །སྐྱེས་ནས་མྱོང་བར་འགྱུར་བའི་ལས་གང་
ཞེ་ན། གང་ཚེ་ཕྱི་མ་ཉིད་ལ་རྣམ་པར་སྨིན་པ་རྣམ་པར་སྨིན་
240



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པཔར་འགྱུར་བ་སྟེ། དེ་ཡང་འདི་ལྟ་སྟེ། ཕ་བསད་པ་དང༌། མ་
བསད་པ་དང་། དགྲ་བཅོམ་པ་བསད་པ་དང་། དེ་བཞིན་གཤེགས་
པ་ལ་ངན་སེམས་ཀྱིས་ཁྲག་ཕྱུང་བ་དང་། དགེ་འདུན་གྱི་དབྱེན་བྱེད་
པ་སྟེ་མཚམས་མེད་པ་ལྔའི་ལས་རྣམས་སོ། །ཡང་ན་བསམ་པ་
དྲག་པོས་སྦྱོར་བ་དགེ་བ་དང་མི་དགེ་བ་གཞན་བྱེད་པ་ཡང་་་་་
ཡིན་ནོ། །ལན་གྲངས་གཞན་ལ་མྱོང་བར་འགྱུར་བའི་ལས་
གང་ཞེ་ན། གང་སྐྱེ་བ་ཕྱི་མ་དེ་ཕན་ཆད་དུ་རྣམ་པར་སྨིན་པ་
ཡིད་དུ་འོང་བ་དང་མི་འོང་བ་རྣམ་པར་སྨིན་པར་འགྱུར་བའོ། །
གནག་ལ་རྣམ་པར་སྨིན་པ་གནག་པའི་ལས་གང་ཞེ་ན། གང་
མི་དགེ་བ་སྟེ་ཉོན་མོངས་པ་ཅན་ཡིན་པ་དང་། རྣམ་པར་སྨིན་པ་
མི་འདོད་པ་འབྱིན་པའོ། །དཀར་ལ་རྣམ་པར་སྨིན་པ་དཀར་
བའི་ལས་གང་ཞེ་ན། ཁམས་གསུམ་པའི་དགེ་བ་སྟེ། ཉོན་
མོངས་ཅན་མིན་ལ་འབྲས་བུ་ཡིད་དུ་འོང་བ་འབྱིན་པའོ། །དཀར་
གནག་དུ་གྱུར་ལ་རྣམ་པར་སྨིན་པ་དཀར་གནག་ཏུ་འགྱུར་་་་
བ་གང་ཞེ་ན། འདོད་པ་དང་རབ་ཏུ་ལྡན་པའི་འདྲེན་མ་སྟེ་
བསམ་པས་གནག་ལ་སྦྱོར་བས་དཀར་བ་གཞན་བསླུ་བའི་ཕྱིར་
སྦྱིན་པ་གཏོང་བ་ལྟ་བུའམ། སྦྱོར་བས་གནག་ལ་བསམ་པས་
དཀར་བ་སྙིང་བརྩེ་བས་ལུས་ངག་གིས་དྲག་པོར་བྱེད་པའོ། །ཉོན་
མོངས་མེད་པས་མི་གནག་ཅིང་མཐའ་གཅིག་ཏུ་རྣམ་པར་བྱང་་་་
བས་དཀར་ལ་འཁོར་བ་དང་འགལ་བས་རྣམ་པར་སྨིན་པར་མི་
241



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འགྱུར་ཞིང་ཟག་པ་དང་བཅས་པའི་ལས་ཐམས་ཅད་ཟད་པར་་
འགྱུར་བའི་ལས་གང་ཞེ་ན། སྦྱོར་བའི་ལམ་དང་བར་ཆད་
མེད་པའི་ལམ་རྣམས་ལ་ཟག་པ་མེད་པའི་ལས་སོ། །སྦྱིན་
པའི་ལས་གང་ཞེ་ན། དེའི་གཞི་དང་། ཀུན་ནས་སློང་བ་དང་།
དངོས་པོ་དང༌། ངོ་བོ་ཉིད་ཀྱིས་ཀྱང་རིག་པར་བྱ་སྟེ། གཞི་ནི་
ཡོ་བྱད་ལ་མ་ཆགས་པ་དང༌། བཏང་ཡུལ་ལ་ཞེ་སྡང་མེད་པ་
དང་། ལས་འབྲས་ལ་མ་རྨོངས་པས་གཏི་མུག་མེད་པའོ། །ཀུན་
ནས་སློང་བ་ནི་མ་ཆགས་པ་ལ་སོགས་པ་དེ་དག་དང་ལྡན་པའི་་
བཏང་བའི་སེམས་པའོ། །དངོས་པོ་ནི་སྦྱིན་པར་བྱ་བའི་ཆོས་
དང་ཡོ་བྱད་ཀྱི་དངོས་པོའོ། །ངོ་བོ་ཉིད་ནི་གཏོང་བ་ན་ལུས་ཀྱི་
ལས་དང་ངག་གི་ལས་སོ། །ཇི་ལྟར་ན་སྦྱིན་པ་ཕུན་སུམ་
ཚོགས་པ་ཡིན་ཞེ་ན། ཕྱིར་ཞིང་ཡང་ཡང་སྦྱིན་པ་དང་། ཕྱོགས་ཡ
སོ་སོར་མི་འབྱེད་པར་སྦྱིན་པ་དང་། ཐམས་ཅད་སྦྱིན་ཏེ་འདོད་
པ་ཡོངས་སུ་རྫོགས་པར་སྦྱིན་པའི་ཕྱིར་རོ། །ཡང་སྲིད་པ་དང་
སྲིད་པའི་ལོངས་སྤྱོད་ཀྱི་ཕྱིར་ཡོངས་སུ་མི་བསྔོ་བར་ལྷུག་པར་གཏོང་
བ་མི་གནས་པར་སྦྱིན་པ་དང་། ལག་པ་བརྐྱང་སྟེ་རྒྱ་ཆེར་སྦྱིན་
པ་དང་། གཏོང་བ་ལ་དགའ་བས་སྦྱིན་པ་དང༌། མཆོད་སྦྱིན་བྱ་
བའི་ཚུལ་ཅན་གྱིས་ཕྱིར་ཞིང་སྦྱིན་པ་དང་། སྦྱོར་བ་ཕུན་སུམ་
ཚོགས་པ་དང་ལྡན་པའི་སྣོད་ལ་སྦྱིན་པ་དང༌། ལེགས་པར་འབྱེད་
པ་ལ་དགའ་བས་འཁོར་དང་གློ་བུར་ཏུ་འོངས་པ་ལ་ལེགས་་་་་
242



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པར་བགོས་ཏེ་སྦྱིན་པས་སྦྱིན་པ་ཕུན་སུམ་ཚོགས་པར་རིག་་་
པར་བྱའོ། །ཇི་ལྟར་ན་སྦྱིན་པར་བྱ་བ་ཕུན་སུམ་ཚོགས་པར་
རིག་པར་བྱ་ཞེ་ན། སྦྱིན་པར་བྱ་བའི་དངོས་པོ་གནོད་པས་
གྲུབ་པ་མ་ཡིན་པ་ལྡང་བའི་བརྩོན་འགྲུས་ཀྱིས་ཐོབ་པ་དང་།
སྦྱིན་པར་བྱ་བའི་དངོས་པོ་གཞན་ལས་ཕྲོགས་པ་མ་ཡིན་པ་་་
ལག་དར་བའི་མཐུས་བསྒྲུབ་པ་དང་། སྦྱིན་པར་བྱ་བའི་དངོས་
པོ་མ་རུལ་ཞིང་རྡུལ་དང་དྲི་མ་མེད་པ་དང་། སྦྱིན་པར་བྱ་
བའི་དངོས་པོ་དུག་དང་མཚོན་ཆ་ལ་སོགས་པ་མ་ཡིན་པར་རུང་་་
བ་དང་། སྦྱིན་པར་བྱ་བའི་དངོས་པོ་རྒྱུ་དང་གཡོ་མེད་པར་
ཆོས་ཀྱིས་བསྒྲུབས་ཅིང་ཐོབ་པའི་ཕྱིར་རོ། །ཇི་ལྟར་ན་ཚུལ་
ཁྲིམས་དང་ལྡན་པ་ཡིན་ཞེ་ན། ཐོག་མར་ཡང་དག་པར་
བླངས་པའི་ཚུལ་ཁྲིམས་མ་ཉམས་པར་རྗེས་སུ་སྲུང་བའི་ཕྱིར་་་
རོ༑ །ཇི་ལྟར་ན་སོ་སོར་ཐར་བའི་སྡོམ་པས་བསྡམས་པ་ཡིན་
ཞེ་ན། འཁོར་བ་ལས་ངེས་པར་འབྱིན་པའི་ཚུལ་ཁྲིམས་ཡིན་
པའི་ཕྱིར་རོ། །ཇི་ལྟར་ན་ཆོ་ག་དང་སྤྱོད་ཡུལ་ཕུན་སུམ་
ཚོགས་པ་ཡིན་ཞེ་ན། སྤྱོད་ལམ་ཐམས་ཅད་ལ་དམ་པ་རྣམས་ཀྱིས་
མ་སྨད་པའི་ཚུལ་ཁྲིམས་ཡིན་པའི་ཕྱིར་དང་སྤྱོད་ཡུལ་མ་ཡིན་པ་
ལྔ་སྤོང་བ་སྟེ། སྨད་འཚོང་མའི་གནས་དང་། ཆང་འཚོང་མའི་གནས་
དང་༑ རོལ་མོ་མཁན་གྱི་གནས་དང་། རྒྱལ་པོའི་ཕོ་བྲང་དང་གདོལ་
པའི་ཁྱིམ་རྣམས་སྤོང་བའི་ཕྱིར་རོ། །ཇི་ལྟར་ན་ཁ་ན་མ་ཐོ་བ་
243



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཆུང་ངུ་ཙམ་རྣམས་ལ་ཡང་འཇིགས་པར་ལྟ་བ་ཡིན་ཞེ་ན།
ཉེས་པ་ཆུང་ངུ་ལ་ཡང་འཇིགས་པར་ལྟ་བས་ཤིན་ཏུ་གུས་པར་་་་
སློབ་པའི་ཚུལ་ཁྲིམས་ཡིན་པའི་ཕྱིར་རོ། །ཇི་ལྟར་ན་ཡང་
དག་པར་བླངས་པ་ལ་སློབ་ཅེ་ན། བསླབ་པའི་གཞིའི་གནས་
རྣམས་ལ་བསླབ་པ་ཡོངས་སུ་རྫོགས་པར་བྱ་བའི་ཕྱིར་སློབ་་་༌་
པའི་ཚུལ་ཁྲིམས་ཡིན་པའི་ཕྱིར་རོ། །འདི་མན་ཆད་ཚུལ་ཁྲིམས་
ཀྱི་བསླབ་པ་ལས་བརྩམས་ནས་མདོ་སྡེ་གཞན་དུ་ལུས་དང་ངག་གིས་
བསྡམས་པ་ཡིན་ཞེས་བྱ་བ་ལ་སོགས་པ་གང་བསྟན་པ་དེའི་དོན་་་་་
བརྗོད་པར་བྱ་སྟེ། ཇི་ལྟར་ན་ལུས་དང་ངག་གིས་བསྡམས་པ་
ཡིན་ཞེ་ན། ཇི་ལྟར་གནང་བ་བཞིན་དུ་འགྲོ་བ་སོགས་ལ་བློ་སྔོན་དུ་
བཏང་ནས་ལེགས་པར་ཤེས་བཞིན་གྱིས་ཡོངས་སུ་ཟིན་པའི་་་་༌་
ཕྱིར་རོ། །ཇི་ལྟར་ན་ལུས་དང་ངག་ཕུན་སུམ་ཚོགས་པས་
ཕུན་སུམ་ཚོགས་པ་ཡིན་ཞེ་ན། ཚུལ་ཁྲིམས་དང་མི་མཐུན་པའི་
ལྟུང་བ་མི་བྱེད་པའི་ཕྱིར་རོ། །ཇི་ལྟར་ན་ལུས་དང་ངག་གི་
ཀུན་ཏུ་སྤྱོད་པ་ཡོངས་སུ་དག་པ་ཡིན་ཞེ་ན། འགྱོད་པ་མེད་
པ་སེམས་ལས་སུ་རུང་བ་ལ་སོགས་པའི་རིམ་གྱིས་ཏིང་ངེ་
འཛིན་གྱི་བར་ལ་གནས་སྟེ་འཆལ་ཁྲིམས་རྒྱུན་གཅོད་པའི་ཕྱིར་་
རོ༑ །ཇི་ལྟར་ན་ལུས་དང་ངག་གི་ཀུན་ཏུ་སྤྱོད་པ་དགེ་བ་ཡིན་
ཞེ་ན། ཉོན་མོངས་པ་ཅན་གྱི་རྟོག་པ་དང་མ་འདྲེས་པར་
གཅིག་ཏུ་དགེ་བ་ཡིན་པའི་ཕྱིར་རོ། །ཇི་ལྟར་ན་ལུས་དང་ངག་ཞེ་
244



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
གི་ཀུན་ཏུ་སྤྱོད་པ་ཁ་ན་མ་ཐོ་བ་མེད་པ་ཡིན་ཞེ་ན། སྲིད་པའི་
ལོངས་སྤྱོད་ལ་སྨོན་ནས་དེའི་ཆེད་དུ་ཚངས་པར་སྤྱོད་པ་ལ་་་་་་་
གནས་པ་རྣམ་པར་སྤངས་པའི་ཕྱིར་རོ། །ཇི་ལྟར་ན་ལུས་
དང་ངག་གི་ཀུན་ཏུ་སྤྱོད་པ་གནོད་པ་མེད་པ་ཡིན་ཞེ་ན།
གཞན་ལ་བརྙས་ཐབས་དང་ཁྱད་དུ་གསོད་པ་མི་བྱེད་ཅིང
འགྲོགས་ན་བདེ་བའི་ཕྱིར་རོ། །ཇི་ལྟར་ན་ལུས་དང་ངག་གི་
ཀུན་ཏུ་སྤྱོད་པ་རྗེས་སུ་མཐུན་པ་ཡིན་ཞེ་ན། འཕགས་པའི་
ལམ་ལ་གཞོལ་བས་མྱ་ངན་ལས་འདས་པ་ཐོབ་པར་བྱེད་པ་་་་་
དང་རྗེས་སུ་མཐུན་པའི་ཕྱིར་རོ། །ཇི་ལྟར་ན་ལུས་དང་ངག་
གི་ཀུན་ཏུ་སྤྱོད་པ་རྗེས་སུ་འབྱོར་བ་ཡིན་ཞེ་ན། དགེ་བ་གཞན་
ལ་མི་སྤྱོམས་པ་དང་སྡིག་པ་མི་འཆབ་པའི་ཕྱིར་རོ། །ཇི་ལྟར་
ན་ལུས་དང་ངག་གི་ཀུན་ཏུ་སྤྱོད་པ་ཐབས་དང་ལྡན་པ་ཡིན་།
ཞེ་ན། ཚངས་པ་མཚུངས་པར་སྤྱོད་པ་རྣམས་ཉེ་བར་སྡུད་
པར་བྱེད་པའི་ཚུལ་ཁྲིམས་ཡིན་པའི་ཕྱིར་རོ། །ཇི་ལྟར་ན་ལུས་
དང་ངག་གི་ཀུན་ཏུ་སྤྱོད་པ་འཚམས་པ་ཡིན་ཞེ་ན། བླ་མ་
རྣམས་དང་བླ་མ་དང་འདྲ་བ་རྣམས་ལ་ང་རྒྱལ་བཅག་སྟེ་་
བསྙེན་བཀུར་བྱེད་པའི་ཕྱིར་རོ། །ཇི་ལྟར་ན་ལུས་དང་ངག་གི་
ཀུན་ཏུ་སྤྱོད་པ་མཐུན་པ་ཡིན་ཞེ་ན། རང་གི་ལྟ་བ་ལ་མི་ཞེན་
པར་གདམས་ངག་ལ་མཐུན་པར་འཛིན་པའི་ཕྱིར་རོ། །ཇི་
ལྟར་ན་ལུས་དང་ངག་གི་ཀུན་ཏུ་སྤྱོད་པ་གདུང་བ་མེད་པ་
245



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡིན་ཞེ་ན། མེ་ལྔ་བརྟེན་པ་སོགས་དཀའ་ཐུབ་དྲག་པོ་དང་ ཐལ་
བས་བྱུགས་པ་ལ་སོགས་པ་དཀའ་ཐུབ་ངན་ངོན་ལ་མོས་པ་རྣམ་་
པར་སྤངས་ཏེ་དེ་ཉིད་མི་བརྟེན་པའི་ཕྱིར་རོ། །ཇི་ལྟར་ན་ལུས་
དང་ངག་གི་ཀུན་ཏུ་སྤྱོད་པ་ཕྱིས་འགྱོད་པ་མེད་པ་ཡིན་ཞེ་ན།
ཁྱིམ་གྱི་ལོངས་སྤྱོད་དང་། སོ་ནམ་ལ་སོགས་པ་ལས་ཀྱི་མཐའ་
སྤངས་པ་ལ་ཕྱི་ནས་འགྱོད་པ་མེད་པའི་ཕྱིར་རོ། །ཇི་ལྟར་ན་
ལུས་དང་ངག་གི་ཀུན་ཏུ་སྤྱོད་པ་ཡིད་ལ་གཅགས་པ་མེད་པ་
ཡིན་ཞེ་ན། དགེ་བའི་ཕྱོགས་ལ་བརྩམས་པ་ན་ཅུང་ཟད་ཙམ་
གྱིས་ཆོག་པར་མི་འཛིན་པས་ཡིད་ལ་གཅགས་པ་མེད་པའི་
ཕྱིར་རོ། །བཅོམ་ལྡན་འདས་ཀྱིས་སེམས་ཅན་འདི་དག་ལས་
བདག་གིར་བྱ་བ། ལས་ཀྱི་བགོ་སྐལ་ལ་སྤྱོད་པ། ལས་ཀྱི་སྐྱེ་
གནས་པ་དང་། ལས་བརྟེན་པར་བྱ་བ་དག་སྟེ། ལས་ནི་
སེམས་ཅན་མཐོན་པོ་དང་དམའ་བ་དང་ངན་པ་དང་རྒྱ་་་་་་
ནོམ་པ་རྣམ་པར་འབྱེད་པའོ་ཞེས་གང་གསུངས་པ་ལ། ལས་
བདག་གིར་བྱ་བ་ཇི་ལྟ་བུ་ཞེ་ན། གཞན་དང་ཐུན་མོང་མ་ཡིན་
པར་རང་གིས་བྱས་པའི་ལས་ཀྱི་རྣམ་པར་སྨིན་པ་རང་གིས་་་་་
མྱོང་བའི་ཕྱིར་རོ། །ཇི་ལྟར་ན་ལས་ཀྱི་བགོ་སྐལ་ལ་སྤྱོད་པ་
ཡིན་ཞེ་ན། རང་གིས་བྱས་པའི་རྣམ་པར་སྨིན་པ་མྱོང་བ་དེ་
ལ་དགེ་བ་དང་མི་དགེ་བའི་ལས་སོ་སོའི་བགོ་སྐལ་ཡིད་དུ་
འོང་བ་དང་མི་འོང་བ་དག་ལ་སོར་སོར་སྤྱོད་པའི་ཕྱིར་རོ། །ཇི་
246



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལྟར་ན་ལས་ཀྱི་སྐྱེ་གནས་པ་ཡིན་ཞེ་ན། ལས་ཀྱི་རྒྱུ་མེད་པ་
དང་མི་མཐུན་པའི་ལས་ཀྱི་རྒྱུ་རྣམ་པར་སྤངས་པའི་ལས་ཀྱི་་་་
སྐྱེ་གནས་ལས་སེམས་ཅན་ཐམས་ཅད་བྱུང་བའི་ཕྱིར་རོ། །ཇི་
ལྟར་ན་ལས་བརྟེན་པར་བྱ་བ་ཡིན་ཞེ་ན། ཟག་པ་དང་བཅས་
པའི་ལས་ཀྱིས་བཅིངས་པ་ལས་རྣམ་པར་ཐར་པར་བྱེད་པའི་་
གཉེན་པོའི་སྟེ་ཟག་པ་མེད་པའི་ལས་བརྟེན་པར་བྱ་བ་ཡིན་་་་
པའི་ཕྱིར་རོ། །སེམས་ཅན་མཐོན་པོ་དང་དམའ་བ་གང་ཞེ་
ན༑ བདེ་འགྲོ་དང་ངན་འགྲོར་ལུས་ཐོབ་པའོ། །ངན་པ་དང་
གྱ་ནོམ་པ་གང་ཞེ་ན། དེ་དག་ཉིད་ཚེ་ཐུང་བ་དང་ནད་མང་བ་
ལ་སོགས་པ་སྐྱོན་དང་ལྡན་པ་དང་། དེ་ལས་བཟློག་པ་ཡོན་ཏན་
དང་ལྡན་པའོ། །སེམས་ཅན་རྣམས་ཀྱི་ལས་ཀྱིས་རྣམ་པར་
སྨིན་པ་བསམ་གྱིས་མི་ཁྱབ་པོ་ཞེས་གང་གསུངས་པ་དེ་ལ།
ལས་ཀྱི་རྣམ་པར་སྨིན་པ་བསམ་གྱིས་ཁྱབ་པ་ནི་ཇི་ལྟ་བུ།
བསམ་གྱིས་མི་ཁྱབ་པ་ནི་ཇི་ལྟ་བུ་ཞེ་ན། ལས་དགེ་བའི་རྣམ་
པར་སྨིན་པ་ལྷ་དང་མི་རྣམས་ཀྱི་ནང་དུ་འདོད་པ་སྟེ་རྣམ་་་་་
སྨིན་ཡིད་དུ་འོང་བ་ནི་བསམ་གྱིས་ཁྱབ་པའོ། །མི་དགེ་བའི་
ལས་ཀྱི་རྣམ་པར་སྨིན་པ་སེམས་ཅན་དམྱལ་བ་དང་། དུད་
འགྲོ་དང༌། ཡི་དྭགས་ཀྱི་ངན་སོང་ཡི་དྭགས་དང་ངན་འགྲོ་དུད་
འགྲོ་དང་ལོག་པར་ལྟུང་བ་དམྱལ་བ་རྣམས་སུ་མི་འདོད་པ་་་་་
མྱོང་བ་ཞེས་བྱ་བ་ནི་བསམ་གྱིས་ཁྱབ་པའོ། །ལས་འདིས་ནི་
247



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སེམས་ཅན་རྣམས་ཀྱི་ལུས་ཁ་དོག་དང་དབྱིབས་ལ་སོགས་པ་སྣ་་
ཚོགས་སུ་འགྱུར་ཞེས་བྱ་བ་འདི་ནི་བསམ་གྱིས་མི་ཁྱབ་པོ། །
ལས་དགེ་བ་དང་མི་དགེ་བ་དེ་ཉིད་ཡུལ་གང་ནས་བྱས་པའི་་་
གནས་དང་གང་ལ་བསྟེན་ཏེ་བྱེད་པའི་དངོས་པོ་དང་འདོད་་་་
ཆགས་ལ་སོགས་པ་དང་མ་ཆགས་པ་ལ་སོགས་པ་རྒྱུ་དང་ལུས་སྣ་་་་
ཚོགས་སུ་རྣམ་པར་སྨིན་པ་དང་རབ་ཏུ་དབྱེ་བས་ནི་བསམ་་་
གྱིས་མི་ཁྱབ་པའོ། །ཚེར་མ་ལ་སོགས་པ་ཕྱིའི་དངོས་པོ་སྣ་
ཚོགས་མངོན་པར་འགྲུབ་པར་བྱེད་པའི་ལས་དེ་དག་ཀྱང་
བསམ་གྱིས་མི་ཁྱབ་པོ། །ནོར་བུ་ཆུ་ཤེལ་ལས་ཆུ་འབྱུང་བ་ལ་
སོགས་པ་དང་སྔགས་ཀྱིས་བཏབ་ན་མི་འཚིག་པ་ལ་སོགས་པ་དང་
སྨན་གྱིས་ཟིན་ན་མི་སྣང་བ་ལ་སོགས་པ་དང་མཁྱུད་དཔྱད་ཀྱིས་་
རིམས་ནད་དང་བྲལ་བ་ལ་སོགས་པ་དང་ལྡན་པའི་ལས་བསམ་་་
གྱིས་མི་ཁྱབ་པོ། །རྣལ་འབྱོར་པ་ཐམས་ཅད་ཀྱི་མཐུའི་ལས་
ཀྱིས་ས་ཆེན་པོ་གཡོ་བ་ལ་སོགས་པ་བསམ་གྱིས་མི་ཁྱབ་པོ། །བྱང་
ཆུབ་སེམས་དཔའ་རྣམས་ཀྱི་དབང་གི་ལས་བསམ་གྱིས་མི་
ཁྱབ་སྟེ། འདི་ལྟར་སྟེ། ཇི་ལྟར་བསམ་པ་ལྟར་གནས་པ་ཚེ་ལ་
དབང་བ་དང་། ཏིང་ངེ་འཛིན་ལ་ཇི་ལྟར་འདོད་པར་འཇུག་པ་
སེམས་པ་དབང་བ་དང་། རིན་པོ་ཆེའི་ཆར་འབེབས་པ་ལ་སོགས་
པ་ཡོ་བྱད་ལ་དབང་བ་དང་། ཁམས་དང་ས་དང་འགྲོ་བ་དང་སྐྱེ་
གནས་དང་གནས་སྐབས་གཞན་མྱོང་བར་འགྱུར་བ་རྣམས་གཞན་་་ལ
248



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དུ་བསྒྱུར་ནུས་པས་ལས་ལ་དབང་བ་དང་།བསམ་གཏན་ལ་
གནས་ཤིང་ཡོངས་སུ་མ་ཉམས་པ་བཞིན་དུ་འདོད་པར་སྐྱེ་བར་བྱེད་
པ་སྐྱེ་བ་ལ་དབང་བ་དང་། ས་ནམ་མཁར་བསྒྱུར་བ་སོགས་མོས་
པ་ལ་དབང་བ་དང་། སྨོན་ལམ་རྒྱ་ཆེན་པོ་གྲངས་མེད་པར་
མངོན་པར་སྒྲུབ་པ་སྨོན་ལམ་ལ་དབང་བ་དང༌། རྫུ་འཕྲུལ་གྱི་ཆོ་
འཕྲུལ་དཔག་ཏུ་མེད་པ་ཀུན་ཏུ་སྟོན་པ་རྫུ་འཕྲུལ་ལ་དབང་བ་་་
དང་༑ ཆོས་དང་དོན་དང་ངེས་པའི་ཚིག་དང་སྤོབས་པ་རྣམས་རབ་
ཀྱི་མཐར་འགྲོ་བས་ཡེ་ཤེས་ལ་དབང་བ་དང་། མིང་དང་ཚིག་
བར་ཡི་གེའི་ཚོགས་གཞན་དག་གིས་མདོ་ལ་སོགས་པའི་ཆོས་རྣམ་་་
པར་གཞག་པས་སེམས་ཅན་ཡོངས་སུ་སྨིན་པར་བྱེད་པས་ཆོས་ལ་་་
པ
དབང་བའི་ཕྱིར་རོ། །སངས་རྒྱས་ཐམས་ཅད་ཀྱི་སངས་རྒྱས་
ཀྱི་མཛད་པ་བསྒྲུབ་པའི་ཕྱིར། ལྷུན་གྱིས་གྲུབ་པའི་ཕྲིན་ལས་
བསམ་གྱིས་མི་ཁྱབ་པོ། །ཉོན་མོངས་པ་དང་ལས་ཀྱི་ཀུན་འབྱུང་
རྒྱས་པར་བཤད་པ་དེ་དག་མདོར་བསྡུ་ན་ཀུན་འབྱུང་བའི་་
བདེན་པའི་མཚན་ཉིད་རྣམ་པ་བཞིར་རིག་པར་བྱ་སྟེ། རྒྱུའི་
མཚན་ཉིད་དང༌། ཀུན་འབྱུང་བའི་མཚན་ཉིད་དང༌། རབ་
ཏུ་སྐྱེ་བའི་མཚན་ཉིད་དང་། རྐྱེན་གྱི་མཚན་ཉིད་དོ། །རྒྱུའི་
མཚན་ཉིད་གང་ཞེ་ན། ཡང་སྲིད་པ་སྐྱེ་བ་ཕྱི་མའི་བག་ཆགས་
འཇོག་པའི་བྱེད་རྒྱུ་ཡིན་པའི་ཕྱིར་རྒྱུའི་མཚན་ཉིད་དུ་རིག་་
པར་བྱའོ། །ཀུན་འབྱུང་བའི་མཚན་ཉིད་གང་ཞེ་ན། སེམས་
249



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཅན་བག་ཆགས་བསགས་པ་དེ་དང་དེ་དག་ལྷ་ལ་སོགས་པའི་
སེམས་ཅན་གྱི་རིས་དེ་དང་དེར་ཀུན་འབྱུང་བའི་མཐུན་པའི་་་
བྱེད་རྒྱུ་ཡིན་པའི་ཕྱིར་ཀུན་འབྱུང་བའི་མཚན་ཉིད་དུ་རིག་་་
པར་བྱའོ། །རབ་ཏུ་སྐྱེ་བའི་མཚན་ཉིད་གང་ཞེ་ན། སོ་སོ་རང་
གི་རྒྱུད་ངེས་པ་དང་འགྲོ་བ་དང་སྐྱེ་གནས་སྣ་ཚོགས་པའི་རྣམ་པ་་་
དང་སྲིད་རྩེའི་བར་མཆོག་ཏུ་འབྱུང་བའི་བྱེད་རྒྱུ་ཡིན་པའི་
ཕྱིར་རབ་ཏུ་སྐྱེ་བའི་མཚན་ཉིད་དུ་བལྟའོ། །རྐྱེན་གྱི་མཚན་
ཉིད་གང་ཞེ་ན། སྔོན་མ་བྱུང་བའི་དུས་གཞན་དང་གཞན་
འཐོབ་པ་དང་། སྔོན་ཐོབ་པའི་ལུས་འདའ་བའི་བྱེད་རྒྱུ་ཡིན་
པའི་ཕྱིར་རྐྱེན་གྱི་མཚན་ཉིད་དུ་རིག་པར་བྱའོ།། །།
བམ་པོ་བཞི་པ། འགོག་པའི་བདེན་པ་གང་ཞེ་ན། མཚན་
ཉིད་དང་། ཟབ་པ་དང་། བརྡ་དང་། དོན་དམ་པ་དང་།
ཡོངས་སུ་མ་རྫོགས་པ་དང་། ཡོངས་སུ་རྫོགས་པ་དང་། རྒྱན་
མེད་པ་དང་། རྒྱན་དང་བཅས་པ་དང་། ལྷག་མ་དང་བཅས་
པ་དང་། ལྷག་མ་མེད་པ་དང་། ཁྱད་པར་དུ་འཕགས་པ་
དང་༑ རྣམ་གྲངས་ཀྱིས་ཀྱང་འགོག་པའི་བདེན་པར་རིག་
པར་བྱའོ། །མཚན་ཉིད་ཀྱིས་ཇི་ལྟ་བུ་ཞེ་ན། དགག་གཞི་ཆོས་
ཉིད་དེ་བཞིན་ཉིད་དང་། ཟག་པ་མེད་པའི་ལམ་དང་། ཉོན་
མོངས་པ་ཕྱིས་མི་འབྱུང་བ་སྟེ། གོ་རིམ་བཞིན་གང་དུ་འགོག་པ་
དང་། གང་གིས་འགོག་པ་དང་། གང་འགོག་པ་རྣམས་བསྟན་
250



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པའོ༑ །བཅོམ་ལྡན་འདས་ཀྱིས་ཇི་སྐད་དུ། གང་དུ་མིག་དང་
རྣ་བ་དང༌། །དེ་བཞིན་སྣ་དང་ལྕེ་དང་ལུས། །ཡིད་དང་དེ་
བཞིན་མིང་དང་གཟུགས། །མ་ལུས་པར་ནི་འགོག་འགྱུར་བ། །
ཞེས་གསུངས་པ་ལྟ་བུའོ། །ཡང་གསུངས་པ། དགག་གཞི་གང་
དུ་མིག་གི་ཁམས་འགག་པ་དང་། ཁ་དོག་གི་འདུ་ཤེས་ཀྱང་
མེད་པར་འགྱུར་བ་དང༌། ཆོས་ཁམས་ཀྱི་བར་དུ་འགག་པ་
དང༌། ཆོས་ཀྱི་འདུ་ཤེས་ཡིད་ཀྱི་ཁམས་མེད་པར་འགྱུར་བ་དེ་
ནི་གནས་ཏེ་འགོག་བདེན་གྱི་རྣམ་གྲངས་སུ་རིག་པར་བྱའོ་ཞེའོ།།
དེ་ལྟར་བསྟན་པའི་རྣམ་གྲངས་འདིས་ནི་ལམ་གྱིས་དེ་བཞིན་་
ཉིད་ལ་དམིགས་པ་དང་དེ་བཞིན་ཉིད་གང་དུ་ཟག་པ་དང་
བཅས་པའི་དངོས་པོ་རྣམས་སླར་མི་སྐྱེ་བའི་ཆོས་ཅན་དུ་འགག་་་
པ་དང་བཅས་པ་དེ་ནི་འགོག་པའི་མཚན་ཉིད་དོ། །ཟབ་པས་
ཇི་ལྟ་བུ་ཞེ་ན། དགག་བྱ་འདུ་བྱེད་དེ་དག་གི་འཇིག་པ་ལས་
འགོག་པ་དེ་འབྲེལ་བ་མེད་པའི་གཞན་ཞེས་ཀྱང་མི་བྱ། གཞན་
མ་ཡིན་པ་མཚན་ཉིད་གཅིག་པ་ཞེས་ཀྱང་མི་བྱ། དེའི་ཕྱིར་
གཞན་ཡང་ཡིན་ལ་གཞན་མ་ཡིན་པ་ཡང་ཡིན་ཞེས་ཀྱང་མི་་
བྱ། གཞན་པའང་མ་ཡིན་ལ་གཞན་མ་ཡིན་པའང་མ་ཡིན་
ཞེས་ཀྱང་མི་བྱའོ། །དེ་ཅིའི་ཕྱིར་ཞེ་ན། སྤྲོས་པ་མེད་པ་མྱ་ངན་
ལས་འདས་པའི་རང་བཞིན་ཡིན་པའི་ཕྱིར་རོ། །སྤྲོས་པ་ནི་
སྐབས་འདིར་ཡུལ་གྱི་གནས་ཚུལ་ལ་མ་ཞུགས་པ་ཚུལ་བཞིན་མ་་་བ
251



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡིན་པ་ཡིད་ལ་སེམས་པ་ཡིན་ཏེ། བཅོམ་ལྡན་འདས་ཀྱིས་ཆོས་
མངོན་པའི་མདོ་ལས་ཇི་སྐད་དུ་རེག་པའི་རྒྱུའི་སྐྱེ་མཆེད་དྲུག་་་་
པོ་དག་ཟག་པ་དང་། དེ་དག་རྣམ་པར་ཞིག་པ་དང་། དེ་དག་།
འགོག་པ་དང་། དེ་དག་ཉེ་བར་ཞི་བ་དང་། དེ་དག་ནུབ་པ་
ལས་གཞན་ཡོད་དོ་ཞེ་ན། སྤྲོས་པ་མེད་པ་དེ་བཞིན་ཉིད་ཀྱི་
རང་བཞིན་ལ་སྤྲོས་པར་བྱེད་དོ། །གཞན་མེད་དོ་ཞེའམ། ཡོད་
ཀྱང་ཡོད་ལ་མེད་ཀྱང་མེད་དོ་ཞེའམ། གཞན་ཡོད་པའང་མ་
ཡིན་མེད་པའང་མ་ཡིན་ཞེ་ན། གང་བརྗོད་པ་དེ་ཡང་སྤྲོས་པ་
མེད་པ་དེ་བཞིན་ཉིད་ལ་སྤྲོས་པར་བྱེད་དོ། །དེའི་རྒྱུ་མཚན་ནི་ཇི་
སྲིད་དུ་མིག་ལ་སོགས་པ་སྐྱེ་མཆེད་དྲུག་ཡོད་པ་དེ་སྲིད་དུ་སྤྲོས་
པའོ༑ །སྐྱེ་མཆེད་དྲུག་འགགས་པས་སྤྲོས་པ་མེད་པ་སྟེ། ཕུང་
པོ་ལྷག་མ་མེད་པའི་མྱ་ངན་ལས་འདས་པར་བསྟན་ཏོ་ཞེས་་་་་
གསུངས་པ་ལྟ་བུའོ། །བརྡས་ཇི་ལྟ་བུ་ཞེ་ན། འཇིག་རྟེན་པའི་
ལམ་གྱིས་ཁམས་འོག་མའི་ས་བོན་ཉམས་སྨད་པས་འགོག་པ་
གང་ཡིན་པ་སྟེ། དེའི་ཕྱིར་བཅོམ་ལྡན་འདས་ཀྱིས་མྱ་ངན་ལས་
འདས་པ་དེའི་རྣམ་གྲངས་སུ་བསམ་གཏན་དེའི་ཡན་ལག་གིས་་
མྱ་ངན་ལས་འདས་པར་གསུངས་སོ། །སའི་དངོས་གཞི་ལས་
ཀྱང་བསམ་གཏན་དེའི་ཡན་ལག་གིས་མྱ་ངན་ལས་འདས་པ་ཞེས་་་
ཀྱང་བྱ་ལ་རྣམ་གྲངས་ཀྱི་མྱ་ངན་ལས་འདས་པ་ཞེས་ཀྱང་བྱ་སྟེ་ཞེས་
སོགས་གསུངས་པ་ལྟར་རོ། དོན་དམ་པས་ཇི་ལྟ་བུ་ཞེ་ན།ལ
252



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
འཕགས་པའི་ཤེས་རབ་ཀྱིས་སྤང་བྱའི་ས་བོན་ཀུན་ཏུ་བཅོམ་་་
པས་འགོག་པ་གང་ཡིན་པའོ། །ཡོངས་སུ་མ་རྫོགས་པས་ཇི་
ལྟ་བུ་ཞེ་ན། 
རྒྱུན་ཏུ་ཞུགས་པའི་འབྲས་བུར་བསྡུས་པའི་
འགོག་པའམ། ལན་ཅིག་ཕྱིར་འོང་བའི་འབྲས་བུར་བསྡུས་
པའི་འགོག་པའམ། ཕྱིར་མི་འོང་བའི་འབྲས་བུར་བསྡུས་པའི་
འགོག་པའང་རུང་སྟེ། སྒོམ་སྤང་གི་ལྷག་མ་དང་བཅས་པ་སློབ་པ་
རྣམས་ཀྱི་འགོག་པ་གང་ཡིན་པའོ། །ཡོངས་སུ་རྫོགས་པས་ཇི་
ལྟ་བུ་ཞེ་ན། དགྲ་བཅོམ་པའི་འབྲས་བུར་བསྡུས་པ་མི་སློབ་པ་
རྣམས་ཀྱི་འགོག་པ་སྒོམ་སྤང་མ་ལུས་པ་སྤངས་པའི་འགོག་པ་་་་
གང་ཡིན་པའོ། །རྒྱུན་མེད་པས་ཇི་ལྟ་བུ་ཞེ་ན། ཤེས་རབ་ཀྱིས་
ཉོན་མོངས་པའི་སྒྲིབ་པ་ལས་རྣམ་པར་གྲོལ་བའི་དགྲ་བཅོམ་པ་་
རྣམས་ཀྱི་འགོག་པ་གང་ཡིན་པའོ། །རྒྱན་དང་བཅས་པས་ཇི་
ལྟ་བུ་ཞེ་ན། ཞི་ལྷག་ཆ་མཉམ་པས་ཉོན་མོངས་པ་དང་སྙོམས་
འཇུག་གི་སྒྲིབ་པ་གཉི་གའི་ཆ་ལས་རྣམ་པར་གྲོལ་བ་སྔོན་གྱི་་་་
མཐའ་དང་ཕྱི་མའི་མཐའ་དང་ཟག་པ་ཟད་པའི་རིག་པ་གསུམ་་་༌
དང༌༑ རྫུ་འཕྲུལ་དང་ལྷའི་མིག་ལ་སོགས་པའི་མངོན་པར་ཤེས་པ་
དྲུག་དང་ལྡན་པའི་དགྲ་བཅོམ་པ་རྣམས་ཀྱི་འགོག་པ་གང་་་
ཡིན་པའོ། །ལྷག་མ་དང་བཅས་པས་ཇི་ལྟ་བུ་ཞེ་ན། ཕུང་པོའི་
ལྷག་མ་དང་བཅས་པའི་འགོག་པ་གང་ཡིན་པའོ། །ལྷག་མ་
མེད་པས་ཇི་ལྟ་བུ་ཞེ་ན། བུད་ཤིང་ཟད་པའི་མེ་བཞིན་དུ་ཕུང་ད
ཟ
253



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པོའི་ལྷག་མ་མེད་པའི་འགོག་པ་གང་ཡིན་པའོ། །ཁྱད་པར་
དུ་འཕགས་པས་ཇི་ལྟ་བུ་ཞེ་ན། སངས་རྒྱས་དང་བྱང་ཆུབ་
སེམས་དཔའ་རྣམས་ཀྱི་མཐའ་གཉིས་ལ་མི་གནས་པའི་མྱ་ངན་
ལས་འདས་པར་བསྡུས་པའི་འགོག་པ་གང་ཡིན་པ་སྟེ། འཁོར་
བ་ཇི་སྲིད་གནས་ཀྱི་བར་དུ་སེམས་ཅན་ཐམས་ཅད་ལ་ཕན་པ་
དང་བདེ་བ་ཉེ་བར་གནས་པའི་ཕྱིར་རོ། །རྣམ་གྲངས་ཀྱིས་
ཇི་ལྟ་བུ་ཞེ་ན། མ་ལུས་པར་སྤངས་པ་དང་། ངེས་པར་སྤངས་
པ་དང་། བྱང་བར་གྱུར་པ་དང༌། ཟད་པ་དང༌། འདོད་
ཆགས་དང་བྲལ་བ་དང་། འགོག་པ་དང་། རྣམ་པར་ཞི་བ་
དང་༑ ནུབ་པའོ། །ཞེས་བྱ་བ་ལ་སོགས་པའོ། །ཅིའི་ཕྱིར་མ་
ལུས་པར་སྤངས་པ་ཞེས་བྱ་ཞེ་ན། ཚིག་ལྷག་མ་རྣམས་ཀྱི་ཕྱིར་
རོ༑ །མ་ལུས་པ་སྤངས་པ་ཞེས་པས་བསྟན་པ་དང་། ལྷག་མས་ནི་དེ་
བཤད་པའོ། །དེ་ཡང་ཇི་ལྟར་བྱས་ནས་མ་ལུས་པར་སྤངས་ཤེ་ན།
ཀུན་ནས་དཀྲིས་པ་དང་། བག་ལ་ཉལ་སྤོང་བའི་ཕྱིར་རོ། །ཅིའི་
ཕྱིར་ངེས་པར་སྤངས་པ་ཞེས་བྱ་ཞེ་ན། ཀུན་ནས་དཀྲིས་པ་པ
འབྱུང་བ་བོར་བའི་ཕྱིར་རོ། །ཅིའི་ཕྱིར་བྱང་བར་གྱུར་པ་ཞེས་
བྱ་ཞེ་ན། རྩ་བར་གྱུར་པའི་བག་ལ་ཉལ་མཐར་ཕྱིན་པར་ཏེ་
གཏན་མི་སྐྱེ་བར་བྱེད་པའི་ཕྱིར་རོ། །ཅིའི་ཕྱིར་ཟད་པ་ཞེས་བྱ་
ཞེ་ན། གཉེན་པོ་མཐོང་བའི་ལམ་གྱིས་སྤང་བྱ་རྣམས་དང་བྲལ་
བྱས་པའི་ཕྱིར་རོ། །ཅིའི་ཕྱིར་འདོད་ཆགས་དང་བྲལ་བ་ཞེས་
254



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བྱ་ཞེ་ན། གཉེན་པོ་བསྒོམ་པའི་ལམ་གྱིས་ས་ཐམས་ཅད་ཀྱི་
འདོད་ཆགས་དང་བྲལ་བའི་ཕྱིར་རོ། །ཅིའི་ཕྱིར་འགོག་པ་ཞེས་
བྱ་ཞེ་ན། ཕྱི་མ་ལ་མཐོང་སྒོམ་གྱི་སྤང་བྱ་དེའི་འབྲས་བུ་སྡུག་
བསྔལ་མི་སྐྱེ་བའི་ཕྱིར་རོ། །ཅིའི་ཕྱིར་རྣམ་པར་ཞི་བ་ཞེས་བྱ་
ཞེ་ན། མཐོང་བའི་ཆོས་ཚེ་འདི་ལ་ཉོན་མོངས་པ་དེའི་འབྲས་བུ་
སྡུག་བསྔལ་རྒྱུ་བ་མེད་པའི་ཕྱིར་རོ། །ཅིའི་ཕྱིར་ནུབ་པ་ཞེས་
བྱ་ཞེ་ན། སྔོན་གྱི་ལས་དང་ཉོན་མོངས་པས་བསྒྲུབས་པའི་ཕུང་
པོའི་ལྷག་མ་རྣམས་འཇིག་པའི་ཕྱིར་རོ། །ཅིའི་ཕྱིར་འདུས་མ་
བྱས་ཞེས་བྱ་ཞེ་ན། འདུས་བྱས་ཀྱི་མཚན་ཉིད་སྐྱེ་འཇིག་གནས་
གསུམ་དང་བྲལ་བའི་ཕྱིར་རོ། །ཅིའི་ཕྱིར་བལྟ་དཀའ་བ་ཞེས་
བྱ་ཞེ་ན། འཕགས་པ་ཁོ་ནའི་ཤེས་རབ་ཀྱི་སྤྱན་གྱི་སྤྱོད་ཡུལ་ཡིན་
པས་ཤ་དང་ལྷའི་མིག་གི་སྤྱོད་ཡུལ་ལས་ཤིན་ཏུ་འདས་པའི་་་
ཕྱིར་རོ། །ཅིའི་ཕྱིར་གཡོ་བ་མེད་པ་ཞེས་བྱ་ཞེ་ན། དམྱལ་བ་ལ་
སོགས་པའི་འགྲོ་བར་འཕོ་བ་དང་བྲལ་བའི་ཕྱིར་རོ། །ཅིའི་
ཕྱིར་མི་འདུད་པ་ཞེས་བྱ་ཞེ་ན། འདོད་པ་དང་གཟུགས་དང་
གཟུགས་མེད་པའི་སྲེད་པ་གསུམ་དང་བྲལ་བས་སྲིད་པར་མི་
འདུད་པའི་ཕྱིར་རོ། །ཅིའི་ཕྱིར་འཆི་བ་མེད་པ་ཞེས་བྱ་ཞེ་ན།
འཆི་བའི་རྟེན་ཕུང་པོའི་བདུད་དང་བྲལ་བའི་ཕྱིར་རོ། །ཅིའི་
ཕྱིར་ཟག་པ་མེད་པ་ཞེས་བྱ་ཞེ་ན། ཟག་པ་མེད་པས་ཉོན་
མོངས་པའི་བདུད་དང་བྲལ་བའི་ཕྱིར་རོ། །ཅིའི་ཕྱིར་གནས་S
255



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཞེས་བྱ་ཞེ་ན། ཁ་ན་མ་ཐོ་བ་མེད་པ་རྣམ་པར་གྲོལ་བའི་དགའ་
བའི་གཞི་ཡིན་པའི་ཕྱིར་རོ། །ཅིའི་ཕྱིར་གླིང་ཞེས་བྱ་ཞེ་ན།
ཁམས་གསུམ་ལས་ཡོངས་སུ་ཆད་དེ་ཐར་བར་གྱུར་པ་ཡིན་པའི་
ཕྱིར་རོ། །ཅིའི་ཕྱིར་སྐྱོབ་པ་ཞེས་བྱ་ཞེ་ན། སྐྱེ་བ་ལ་སོགས་པའི་
གནོད་པ་ཐམས་ཅད་བཟློག་པའི་ཕྱིར་རོ། །ཅིའི་ཕྱིར་མགོན་
ཞེས་བྱ་ཞེ་ན། འགོག་པ་དེར་བསམ་པ་དང་སྦྱོར་བ་བྱས་པ་
འབྲས་བུ་ཡོད་པའི་གཞིའི་གནས་སམ་རྟེན་ཡིན་པའི་ཕྱིར་རོ། །
ཅིའི་ཕྱིར་དཔུང་གཉེན་ཞེས་བྱ་ཞེ་ན། འཕགས་པའི་མཆོག་
དགྲ་བཅོམ་པ་ཉིད་དུ་འགྲོ་བའི་གཞིའི་གནས་ཡིན་པའི་ཕྱིར་་
རོ༑ །ཅིའི་ཕྱིར་འཆི་འཕོ་མེད་པ་ཞེས་བྱ་ཞེ་ན། འཆི་བའི་རྒྱུ་སྐྱེ་
བ་དང་བྲལ་བའི་ཕྱིར་རོ། །ཅིའི་ཕྱིར་རིམས་ནད་མེད་པ་
ཞེས་བྱ་ཞེ་ན། འདོད་པས་ཕོངས་པའི་གདུང་བ་ཐམས་ཅད་
དང་བྲལ་བའི་ཕྱིར་རོ། །ཅིའི་ཕྱིར་ཡོངས་སུ་གདུང་བ་མེད་
པ་ཞེས་བྱ་ཞེ་ན། ཡིད་མི་བདེ་དང་མཚུངས་ལྡན་གྱི་མྱ་ངན་དང་
དེ་ལས་བྱུང་བའི་སྨྲེ་སྔགས་འདོན་པ་དང་། ལུས་ཀྱི་སྡུག་བསྔལ་
བ་དང༌། སེམས་ཀྱི་ཡིད་མི་བདེ་བ་དང་། དེས་ལུས་དང་སེམས་
འཁྲུག་པ་དང་བྲལ་བའི་ཕྱིར་རོ། །ཅིའི་ཕྱིར་བདེ་བ་ཞེས་བྱ་
ཞེ་ན། ན་བ་དང་རྒ་བ་དང་འཆི་བའི་འཇིག་པ་མེད་པར་གནས་
པའི་གཞིའི་གནས་ཡིན་པའི་ཕྱིར་རོ། །ཅིའི་ཕྱིར་ཞི་བ་ཞེས་
བྱ་ཞེ་ན། ཕན་པའི་དངོས་པོའི་སྟེ་དགེ་བའི་ཆོས་ཀྱི་གནས་ཡིན་
256



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པའི་ཕྱིར་རོ། །ཅིའི་ཕྱིར་བདེ་གཞི་ཞེས་བྱ་ཞེ་ན། འཇིག་རྟེན་
ལས་འདས་པ་དོན་དམ་པའི་བདེ་བའི་གཞི་ཡིན་པའི་ཕྱིར་རོ།།
ཅིའི་ཕྱིར་དགེ་བར་གྱུར་པ་ཞེས་བྱ་ཞེ་ན། སྦྱོར་བ་བདེ་འགོག་
པ་འཐོབ་པའི་གཞིའི་གནས་ཡིན་པའི་ཕྱིར་རོ། །ཅིའི་ཕྱིར་
ནད་མེད་པ་ཞེས་བྱ་ཞེ་ན། ཉོན་མོངས་པ་ལ་སོགས་པའི་སྒྲིབ་པ་
ཐམས་ཅད་དང་བྲལ་བའི་ཕྱིར་རོ། །ཅིའི་ཕྱིར་མི་གཡོ་བ་
ཞེས་བྱ་ཞེ་ན། ཡུལ་གྱི་སྤྲོས་པའི་གཡེང་བ་ཐམས་ཅད་དང་
བྲལ་བའི་ཕྱིར་རོ། །ཅིའི་ཕྱིར་མྱ་ངན་ལས་འདས་པ་ཞེས་བྱ་
ཞེ་ན། གཟུགས་ལ་སོགས་པའི་མཚན་མ་མེད་ཅིང་ཞི་ལ་བདེ་
བར་གནས་པའི་གཞིའི་གནས་པའི་ཕྱིར་རོ། །ཡང་འགོག་པའི་
བདེན་པ་ལས་བརྩམས་ནས་མ་སྐྱེས་པ་ལ་སོགས་པའི་རྣམ་གྲངས་་་
རྣམས་ཏེ། ཅིའི་ཕྱིར་མ་སྐྱེས་པ་ཞེས་བྱ་ཞེ་ན། ཕུང་པོ་ཕྱི་མར་
ཉིང་མཚམས་སྦྱོར་བ་དང་བྲལ་བའི་ཕྱིར་རོ། །ཅིའི་ཕྱིར་མ་
བྱུང་བ་ཞེས་བྱ་ཞེ་ན། སྔོན་གྱི་ལས་དང་ཉོན་མོངས་པའི་འཕེན་
པ་མེད་པས་དེའི་འོག་ཏུ་འབྱུང་བ་དང་བྲལ་བའི་ཕྱིར་རོ། །
ཅིའི་ཕྱིར་མ་བྱས་པ་ཞེས་བྱ་ཞེ་ན། སྔོན་གྱི་མཐའི་ལས་དང་
ཉོན་མོངས་པའི་འཕེན་པས་སྲིད་པ་གཞན་དུ་འཕེན་པ་དང་་་་
བྲལ་བའི་ཕྱིར་རོ། །ཅིའི་ཕྱིར་འདུས་མ་བྱས་ཞེས་བྱ་ཞེ་ན། དེ་
ལྟར་ཉོན་མོངས་པ་འདུ་མི་བྱེད་པའི་གཞིའི་གནས་ཡིན་པས་་
རྒྱུན་མི་འཆད་པར་འབྱུང་བ་མེད་པའི་ཕྱིར་རོ། །ཅིའི་ཕྱིར་སྐྱེ་བ་བ
257



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མེད་པ་ཞེས་བྱ་ཞེ་ན། མ་འོངས་པའི་སྐྱེ་བའི་རྒྱུད་འབྱུང་བ་
དང་བྲལ་བའི་ཕྱིར་རོ། །ཡང་འགོག་པའི་བདེན་པའི་མཚན་
ཉིད་རྣམ་པ་བཞིར་རིག་པར་བྱ་སྟེ། འགོག་པའི་མཚན་ཉིད་
དང་༑ ཞི་བའི་མཚན་ཉིད་དང་། གྱ་ནོམ་པའི་མཚན་ཉིད་
དང་༑ ངེས་པར་འབྱུང་བའི་མཚན་ཉིད་དོ། །ཅིའི་ཕྱིར་
འགོག་པའི་མཚན་ཉིད་ཅེས་བྱ་ཞེ་ན། འབྱུང་བའི་རྒྱུ་ཉོན་
མོངས་པ་དང་བྲལ་བའི་ཕྱིར་རོ། །ཅིའི་ཕྱིར་ཞི་བའི་མཚན་
ཉིད་ཅེས་བྱ་ཞེ་ན། སྡུག་བསྔལ་གྱི་རང་བཞིན་ཕུང་པོ་རྣམས་
དང་བྲལ་བའི་ཕྱིར་རོ། །ཅིའི་ཕྱིར་གྱ་ནོམ་པའི་མཚན་ཉིད་
ཅེས་བྱ་ཞེ་ན། ཉོན་མོངས་དང་སྡུག་བསྔལ་ཐམས་ཅད་དང་བྲལ་
བས་གཙང་བ་དང་བདེ་བའི་དངོས་པོ་ཡིན་པའི་ཕྱིར་རོ། །
ཅིའི་ཕྱིར་ངེས་པར་འབྱུང་བའི་མཚན་ཉིད་ཅེས་བྱ་ཞེ་ན།
ཕྱིར་མི་ལྡོག་པས་རྟག་པ་དང་བདེ་བས་ན་ཕན་པའི་གཞི་ཡིན་་་
པའི་ཕྱིར་རོ། །ལམ་གྱི་བདེན་པ་གང་ཞེ་ན། ལམ་གང་གིས་
སྡུག་བསྔལ་གྱི་བདེན་པ་རང་དང་སྤྱིའི་མཚན་ཉིད་ཀྱིས་ཡོངས་སུ་
ཤེས་པ་དང༌། དེའི་རྒྱུ་ཡིན་པས་ན་ཀུན་འབྱུང་བ་སྤོང་བ་དང༌།
འགོག་པ་མྱ་ངན་ལས་འདས་པ་མངོན་དུ་བྱེད་པ་དང་། དེའི་
རྒྱུར་གྱུར་པའི་ལམ་བསྒོམ་པ་སྟེ། འདི་ནི་ལམ་གྱི་མཚན་ཉིད་
མདོར་བསྡུས་པའོ། །བདེན་པ་རྣམས་ལ་འདིའི་བྱ་བའི་སྐབས་
ཀྱིས་མཚན་ཉིད་བསྟན་པར་རིག་པར་བྱའོ། །ཡང་དེ་ལ་དབྱེ་ན་བ
ལ
258



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལམ་རྣམ་པ་ལྔ་སྟེ། ཚོགས་ཀྱི་ལམ་དང་། སྦྱོར་བའི་ལམ་དང་།
མཐོང་བའི་ལམ་དང་། བསྒོམ་པའི་ལམ་དང་། མཐར་ཕྱིན་
པའི་ལམ་མོ། །འདི་ནི་ལམ་གྱི་བདེན་པ་འཁོར་དང་བཅས་པའི་
སྐབས་ཀྱིས་རིག་པར་བྱའོ། །ཚོགས་ཀྱི་ལམ་གང་ཞེ་ན། སོ་སོའི་
སྐྱེ་བོའི་ཚུལ་ཁྲིམས་དང་། ཡུལ་ལ་མི་གཡེང་བར་དབང་པོའི་སྒོ་
བསྡམས་པ་དང་། ཧ་ཅང་མང་ཉུང་དུ་མ་སོང་བར་ཟས་ཀྱི་ཚོད་
ཤེས་པ་དང་། ཐུན་གསུམ་དུ་བགོས་ཏེ་ནམ་གྱི་ཆ་སྟོད་དང༌།
ནམ་གྱི་ཆ་སྨད་ལ་མི་ཉལ་བར་རྣལ་འབྱོར་ལ་བརྩོན་པ་དང་།
སྤྱོད་ལམ་ཐམས་ཅད་ལ་ཤེས་བཞིན་དུ་གནས་པར་མངོན་པར་་
དགའ་བའོ། །ཡང་འགྱོད་པ་མེད་པ་ལ་སོགས་པ་གང་རྒྱུར་གྱུར་
པའི་དགེ་བ་གཞན་དང༌། ཐོས་པ་ལས་བྱུང་བ་དང་། བསམ་
པ་ལས་བྱུང་བ་དང་། བསྒོམས་པ་ལས་བྱུང་བའི་ཤེས་རབ་
ཀྱང་སྟེ། དེ་བསྒོམས་པས་བདེན་པ་མངོན་པར་རྟོགས་པ་དང་
སྒྲིབ་པ་ལས་རྣམ་པར་ཐར་པར་འགྱུར་བའི་གནས་ཀྱི་སྣོད་་་་
ཉིད་དུ་འགྱུར་རོ། །སྦྱོར་བའི་ལམ་གང་ཞེ་ན། ཚོགས་ཀྱི་ལམ་
གྱི་ཆོས་སུ་ཡོད་པའི་ཚུལ་ཁྲིམས་ལ་སོགས་པ་གང་ཡིན་པ་སྦྱོར་་་་་
བའི་ཡང་དེ་ཡིན་ནོ། །སྦྱོར་བ་ཡིན་ལ་ཚོགས་མ་ཡིན་པ་ཡང་
ཡོད་དེ། ཚོགས་བསགས་པའི་ངེས་པར་འབྱེད་པའི་ཆ་དང་
མཐུན་པའི་དགེ་བའི་རྩ་བ་རྣམས་ཏེ། དེ་ནི་དྲོ་བར་གྱུར་པ་
དང་༑ རྩེ་མོ་དང་། བདེན་པའི་རྗེས་སུ་མཐུན་པའི་བཟོད་པ་
259



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་་་་དང་། འཇིག་རྟེན་པའི་ཆོས་ཀྱི་མཆོག་རྣམས་སོ། །དྲོ་བར་
གྱུར་པ་གང་ཞེ་ན། སོ་སོ་རང་གིས་བདེན་པ་རྣམས་ལ་ཡིད་
ཀྱིས་བརྗོད་པ་ཙམ་ཉིད་དོན་དུ་སྣང་བ་ཐོབ་པའི་ཞི་གནས་ཀྱི་་་་་
ཏིང་ངེ་འཛིན་དང༌། ལྷག་མཐོང་གི་ཤེས་རབ་མཚུངས་པར་
ལྡན་པ་དང་བཅས་པའོ། །རྩེ་མོ་གང་ཞེ་ན། སོ་སོ་རང་གིས་
བདེན་པ་རྣམས་ལ་ཡིད་ཀྱིས་བརྗོད་པ་ཙམ་ཉིད་དོན་དུ་སྣང་བ་་
དེ་གོང་དུ་མཆེད་པའི་ཞི་གནས་ཀྱི་ཏིང་ངེ་འཛིན་དང་། ལྷག་
མཐོང་གི་ཤེས་རབ་མཚུངས་པར་ལྡན་པ་དང་བཅས་པའོ། །
བདེན་པའི་རྗེས་སུ་མཐུན་པའི་བཟོད་པ་གང་ཞེ་ན། བཟུང་
བ་མེད་པ་ལ་བཟོད་པ་ཐོབ་ནས་སོ་སོ་རང་གིས་བདེན་པ་་་་༌་
རྣམས་ཀྱི་ཕྱོགས་གཅིག་སྟེ་འཛིན་པ་མེད་པ་ལ་ཞུགས་པ་དང་་་
རྗེས་སུ་སོང་བའི་ཞི་གནས་ཀྱི་ཏིང་ངེ་འཛིན་དང་ལྷག་མཐོང་་་
གི་ཤེས་རབ་མཚུངས་པར་ལྡན་པ་དང་བཅས་པའོ། །འཇིག་
རྟེན་པའི་ཆོས་ཀྱི་མཆོག་གང་ཞེ་ན། སོ་སོ་རང་གིས་བདེན་པ་
རྣམས་ལ་དེ་མ་ཐག་པལ་འཇིག་རྟེན་ལས་འདས་པར་གྱུར་པའི་
སེམས་ཞི་གནས་ཀྱི་ཏིང་ངེ་འཛིན་དང་ལྷག་མཐོང་གི་ཤེས་རབ་
མཚུངས་པར་ལྡན་པ་དང་བཅས་པའོ། །མཐོང་བའི་ལམ་
གང་ཞེ་ན། མདོར་བསྡུ་ན་འཇིག་རྟེན་པའི་ཆོས་ཀྱི་མཆོག་གི་
འཇུག་ཐོགས་སུ་མི་དམིགས་པའི་རང་བཞིན་ཞི་གནས་ཀྱི་ཏིང་་
ངེ་འཛིན་དང་ལྷག་མཐོང་གི་ཤེས་རབ་མཚུངས་པར་ལྡན་པ་་་ན
260



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།མ
དང་བཅས་པ་སྟེ། གཟུང་འཛིན་མེད་པའི་དེ་བཞིན་ཉིད་རྟོགས་
པས་དམིགས་པར་བྱ་བ་དང་དམིགས་པར་བྱེད་པ་མཉམ་་་་
པས་མཉམ་པར་ཤེས་པར་བྱེད་པ་ཡང་དེ་ཡིན་ཏེ། སོ་སོ་རང་
ལ་སེམས་ཅན་གྱི་བརྡ་གསལ་བ་ལ་དམིགས་པའི་ཆོས་ཤེས་པ་ནི་་་
དེས་རང་གི་རྒྱུད་ལ་བདག་གི་མཚན་མར་རྣམ་པར་མི་རྟོག་པ་དང་།
ཆོས་ཀྱི་བརྡ་བསལ་བ་ལ་དམིགས་ནས་ཆོས་ཤེས་པ་ནི་དེས་རང་་་
གི་རྒྱུད་ལ་གཟུགས་ལ་སོགས་པའི་མཚན་མར་རྣམ་པར་མི་རྟོག་པ་་་
དང་། ཐམས་ཅད་དུ་གཉི་གའི་བརྡ་བསལ་བ་ལ་དམིགས་
པའི་ཆོས་ཤེས་པ་ཡང་བྱེ་བྲག་མེད་པར་བདག་དང་ཆོས་ཤེས་་་་་
པའི་ཆོས་ཀྱི་མཚན་ཉིད་ལ་རྣམ་པར་མི་རྟོག་པ་དེ་ཉིད་ཡིན་ནོ། །
ཡང་མཐོང་བའི་ལམ་ལ་རབ་ཏུ་དབྱེ་ན། འཇིག་རྟེན་པའི་
ཆོས་ཀྱི་མཆོག་གི་མཇུག་ཐོགས་སུ་སྡུག་བསྔལ་ལ་ཆོས་ཤེས་་་
པའི་བཟོད་པ་དང༌། སྡུག་བསྔལ་ལ་ཆོས་ཤེས་པ་དང་། སྡུག་
བསྔལ་ལ་རྗེས་སུ་རྟོགས་པར་ཤེས་པའི་བཟོད་པ་དང་། སྡུག་
བསྔལ་ལ་རྗེས་སུ་རྟོགས་པར་ཤེས་པ་དང་། ཀུན་འབྱུང་ལ་
ཆོས་ཤེས་པའི་བཟོད་པ་དང་། ཀུན་འབྱུང་ལ་ཆོས་ཤེས་པ་
དང་༑ ཀུན་འབྱུང་ལ་རྗེས་སུ་རྟོགས་པར་ཤེས་པའི་བཟོད་པ་
དང་༑ ཀུན་འབྱུང་ལ་རྗེས་སུ་རྟོགས་པའི་ཤེས་པ་དང་།
འགོག་པ་ལ་ཆོས་ཤེས་པའི་བཟོད་པ་དང་། འགོག་པ་ལ་ཆོས་
ཤེས་པ་དང་།འགོག་པ་ལ་རྗེས་སུ་རྟོགས་པར་ཤེས་པའི་
261



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཟོད་པ་དང་། འགོག་པ་ལ་རྗེས་སུ་རྟོགས་པའི་ཤེས་པ་
དང་། ལམ་ལ་ཆོས་ཤེས་པའི་བཟོད་པ་དང་། ལམ་ལ་ཆོས་
ཤེས་པ་དང་། ལམ་ལ་རྗེས་སུ་རྟོགས་པར་ཤེས་པའི་བཟོད་པ་
དང་། ལམ་ལ་རྗེས་སུ་རྟོགས་པའི་ཤེས་པ་སྟེ་བཅུ་དྲུག་ཏུ་གྱུར་
པའོ༑ །སྡུག་བསྔལ་གང་ཞེ་ན། སྡུག་བསྔལ་གྱི་བདེན་པའོ། །
སྡུག་བསྔལ་ལ་ཆོས་གང་ཞེ་ན། སྡུག་བསྔལ་གྱི་བདེན་པའི་
དབང་དུ་བྱས་པའི་ཆོས་མི་རྟག་པ་ལ་སོགས་པ་ཇི་སྐད་བསྟན་་་
པ་རྣམས་སོ། །ཆོས་ཤེས་པ་གང་ཞེ་ན། སྦྱོར་བའི་ལམ་ལ་སྡུག་
བསྔལ་གྱི་བདེན་པའི་དབང་དུ་བྱས་པ་ལས་བྱུང་བའི་མདོ་ལ་་་
སོགས་པའི་ཆོས་ལ་རྣམ་པར་དཔྱོད་པའི་ཡང་དག་པའི་ཤེས་་་་
པའོ༑ །བཟོད་པ་གང་ཞེ་ན། སྔར་སྦྱོར་ལམ་དུ་རྣམ་པར་དཔྱད་
པ་དེའི་བདག་རྐྱེན་ལས་བྱུང་བའི་དབང་དུ་བྱས་ནས། སོ་སོ་
རང་གི་བློ་ལ་སྡུག་བསྔལ་གྱི་བདེན་པའི་དེ་བཞིན་ཉིད་མངོན་
སུམ་དུ་མཐོང་བར་གྱུར་པའི་ཟག་པ་མེད་པའི་ཤེས་རབ་ཡང་་་
དག་པའི་ལྟ་བ་སྟེ། ཟག་མེད་ཀྱི་ཤེས་པ་གང་གིས་སྡུག་བསྔལ་
མཐོང་བས་སྤང་བར་བྱ་བའི་ཉོན་མོངས་པ་ཁམས་གསུམ་པའི་
བག་ལ་ཉལ་ཉི་ཤུ་རྩ་བརྒྱད་སྤོང་བ་སྟེ། དེ་ལ་སྡུག་བསྔལ་ལ་ཆོས་
ཤེས་པའི་བཟོད་པ་ཞེས་བྱའོ། །སྔ་མ་དག་འདིར་མཐོང་སྤོང་
ཤེས་སྒྲིབ་སྤོང་བ་མ་སྨོས་ཀྱང་རང་རྒྱལ་གྱི་གཟུང་རྟོག་དང་བྱང་་་་་
སེམས་ཀྱི་ས་གཉི་ག་སྤོང་པ་དོན་གྱིས་ཐོབ་པོ་ཞེས་གསུངས་སོ། །
262



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
སྡུག་བསྔལ་ལ་ཆོས་ཤེས་པ་གང་ཞེ་ན། གནས་གྱུར་པའི་ཤེས་
པ་གང་གིས་བཟོད་པའི་མཇུག་ཐོགས་སུ་རྣམ་པར་གྲོལ་བ་་་་
མངོན་དུ་བྱེད་པའོ། །སྡུག་བསྔལ་ལ་རྗེས་སུ་རྟོགས་པར་ཤེས་
པའི་བཟོད་པ་གང་ཞེ་ན། སྡུག་བསྔལ་ལ་ཆོས་ཤེས་པའི་
མཇུག་ཐོགས་སུ་སྡུག་བསྔལ་ལ་ཆོས་ཤེས་པའི་བཟོད་པ་་་་་་༌་
དང་། སྡུག་བསྔལ་ལ་ཆོས་ཤེས་པ་འདི་གཉིས་ནི་སློབ་པ་དང་
སློབ་པའི་འཕགས་པའི་ཆོས་རྣམས་ཀྱི་རྒྱུའོ་ཞེས་དེ་ལ་དམིགས་་
ནས་སོ་སོ་རང་ལ་མངོན་སུམ་དུ་གྱུར་པའི་ཟག་པ་མེད་པའི་་
ཤེས་རབ་པོ། །སྡུག་བསྔལ་ལ་རྗེས་སུ་རྟོགས་པའི་ཤེས་པ་
གང་ཞེ་ན། ཟག་མེད་ཀྱི་ཤེས་པ་གང་གིས་བཤད་མ་ཐག་པའི་
རྗེས་སུ་རྟོགས་པར་ཤེས་པའི་བཟོད་པ་དེ་ངེས་པར་འཛིན་་་
ཅིང་མྱོང་བར་བྱེད་པའོ། །སྔ་མ་དག་ཆོས་བཟོད་ངེས་པར་འཛིན་
པ་ཆོས་ཤེས་ཡིན་ན་བཅུ་དྲུག་ལས་མང་བར་འགྱུར་ཞིང་མིན་ན་་་་
འདི་ལའང་མཚུངས་སོ་ཞེ་ན། རྣམ་གྲོལ་མངོན་དུ་བྱེད་པ་དེ་ཉིད་
ཀྱིས་ཆོས་བཟོད་ངེས་པར་འཛིན་པས་སྐྱོན་མེད་དོ་ཞེས་དོགས་པ་་་་
དང་ལན་མཛད་དོ། །དེ་བཞིན་དུ་བདེན་པ་ལྷག་མ་རྣམས་ལ་
ཡང་བཟོད་པ་དང༌། ཤེས་པ་རྣམས་ཅི་རིགས་སུ་ཤེས་པར་
བྱའོ༑ །འཇིག་རྟེན་ལས་འདས་པའི་ལམ་གྱི་ཡུལ་ནི་གཉིས་ཏེ། དེ་
བཞིན་ཉིད་དང་ཡང་དག་པའི་ཡེ་ཤེས་སོ། །དེ་ལ་ཆོས་ཤེས་པའི་
ཕྱོགས་ཀྱི་ལམ་གྱི་ཡུལ་ནི་དེ་བཞིན་ཉིད་དོ། །རྗེས་སུ་རྟོགས་པའི་ال 
فر
263



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
༤
བཤེས་པའི་ཕྱོགས་ཀྱི་ལམ་གྱི་ཡུལ་ནི་ཡང་དག་པའི་ཡེ་ཤེས་སོ། །དེའི་
ཕྱིར་འདི་སྐད་ཅེས་བྱ་སྟེ་དེ་ལ་ཆོས་ཤེས་པའི་བཟོད་པ་དང་།
ཤེས་པ་རྣམས་ཀྱིས་ནི་གཟུང་བ་རྟོགས་སོ། །རྗེས་སུ་རྟོགས་
པའི་བཟོད་པ་དང་། ཤེས་པ་རྣམས་ཀྱིས་ནི་འཛིན་པ་རྟོགས་
སོ། །བཟོད་པ་དང་ཤེས་པ་ཐམས་ཅད་ལ་ཡང་མཚན་མ་
ཐམས་ཅད་མི་དམིགས་པས་མཚན་མ་མེད་པར་གནས་པའི་་་་་
རྣལ་འབྱོར་ཅན་དུ་རིག་པར་བྱའོ། །བཟོད་པ་དང་ཤེས་པས་
བསྡུས་པའི་ས་པའི་སེམས་ཀྱི་སྐད་ཅིག་བཅུ་དྲུག་པོ་འདི་དག་ནི་
བདེན་པ་གསར་དུ་མཐོང་བའི་ལམ་མོ། །སེམས་ཀྱི་སྐད་ཅིག་
བཅུ་དྲུག་པོ་དེ་དག་ནི་བྱ་རྫོགས་ཀྱི་དབང་དུ་བྱས་ཏེ་ཤེས་བྱ་ལ་་་་
ཤེས་པ་འབྱུང་བའམ་སྐྱེ་བ་ཡོངས་སུ་རྫོགས་པར་གྱུར་པའི་ཚད་
དུ་རིག་པར་བྱའོ། །རྒྱ་ཆེར་རྣམ་པར་སྤྲོས་པ་དེ་དག་ཐམས་ཅད་
ནི་རྣམ་པར་གཞག་པ་ཙམ་དུ་རིག་པར་བྱ་སྟེ་འཇིག་རྟེན་ལས
འདས་པའི་གནས་སྐབས་ནི་སོ་སོ་རང་གིས་རིག་པར་བྱ་བ་གཅིག་་་
ཁོ་ན་ཡིན་ནོ། །ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་
དང་བྲལ་བ་སྐྱེས་སོ་ཞེས་གང་གསུངས་པ་དེ་ནི་མཐོང་བའི་་
ལམ་གྱི་དབང་དུ་མཛད་ནས་གསུངས་པ་སྟེ། ཆོས་ལ་བཟོད་
པ་རྣམས་ཀྱིས་ནི་ཉོན་མོངས་པའི་རྡུལ་མེད་པའོ། །ཆོས་ཤེས་
པ་རྣམས་ཀྱིས་ནི་དེའི་སྒྲིབ་པའི་དྲི་མ་དང་བྲལ་བའོ། །ཡང་
བཟོད་ཤེས་གཉིས་ཀྱིས་གོ་རིམ་བཞིན་དུ་ཡོངས་སུ་ཤེས་པ་དང་་་་།
264



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
སྤངས་པ་ལས་ཀྱང་ལམ་རྣམ་པར་དག་པའི་དབང་དུ་བྱས་ཏེ་་་
རྡུལ་མེད་པ་དང་དྲི་མ་དང་བྲལ་བ་ཞེས་བསྟན་པའི་ཕྱིར་རོ། །
ཆོས་མཐོང་བ། ཆོས་ཐོབ་པ། ཆོས་རིག་པ། ཆོས་རྟོགས་པ།
སོམ་ཉི་ལས་རྒལ་བ། ཐེ་ཚོམ་ལས་རྒལ་བ། གཞན་གྱི་དྲིང་ལ་
མི་འཇོག་པ། སྟོན་པའི་བསྟན་པ་ལས་གཞན་གྱིས་མི་བཀྲི་བ་
ཆོས་རྣམས་ལ་མི་འཇིགས་པ་ཐོབ་པ་ཞེས་གང་གསུངས་པ་་་
དེ་ཡང་མཐོང་བའི་ལམ་གྱི་དབང་དུ་མཛད་ནས་གསུངས་པ་
སྟེ༑ ཆོས་ལ་བཟོད་པ་རྣམས་ཀྱིས་དེ་ཁོ་ན་ཉིད་ཀྱི་ཆོས་མཐོང་
བ་སྟེ། ཆོས་ཤེས་པ་རྣམས་ཀྱིས་གནས་གྱུར་པའི་ཆོས་ཐོབ་བོ། །
རྗེས་སུ་རྟོགས་པའི་བཟོད་པ་རྣམས་ཀྱིས་འདི་ནི་འཕགས་པའི་
ཆོས་ཀྱི་རྒྱུ་ཡིན་ནོ་ཞེས་ཆོས་རིག་གོ། །རྗེས་སུ་རྟོགས་པའི་ཤེས་
པ་རྣམས་ཀྱིས་ཤེས་བྱ་ཇི་སྙེད་པའི་ཆོས་རྟོགས་སོ། །བཟོད་པ་
དང་ཤེས་པ་ཐམས་ཅད་འཇིག་རྟེན་ལས་འདས་པའི་ལམ་ཡིན་པ་
ཉིད་ཀྱིས་རང་གིས་ཐོབ་པ་ལ་སོམ་ཉི་ལས་བརྒལ་ཏོ། །དེའི་
དུས་ན་གཞན་གྱིས་ཁྱད་པར་ཐོབ་པ་ལ་ཡང་ཐེ་ཚོམ་ལས་་་་་་༌
བརྒལ་ཏོ། །ལམ་སྒོམ་པ་ལ་གཞན་གྱི་མཐུ་ལ་བརྟེན་དགོས་པ་
མེད་པས་གཞན་གྱི་དྲིང་ལ་མི་འཇོག་གོ། །ཤེས་ནས་དད་པ་ཐོབ་
པས་མུ་སྟེགས་ཅན་རྣམས་ཀྱིས་ཚེ་རབས་གཞན་ལ་ཡང་མི
འཕྲོགས་པའི་ཕྱིར་སྟོན་པའི་བསྟན་པ་ལས་གཞན་གྱིས་མི་
བཀྲིའོ༑ །ཆོས་རྣམས་ལ་མི་འཇིགས་པ་ཐོབ་པ་ནི་གཞན་གྱིས་་
265



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མཐོང་བའི་ལམ་ལས་བརྩམས་ཏེ་ཡོངས་སུ་དྲི་བའི་ཆོས་དང་དེ་་་
ལ་ལུང་དུ་བསྟན་པའི་ཆོས་ནི་འདིར་ཆོས་སུ་འདོད་དོ།
འདིར་སེམས་ཞུམ་པ་མེད་པའི་ཕྱིར་དེ་ལ་མི་འཇིགས་པ་ཐོབ་
པོ༑ །བསྒོམ་པའི་ལམ་གང་ཞེ་ན། མཐོང་བའི་ལམ་ལས་གོང་
དུ་གྱུར་པ་འཇིག་རྟེན་པའི་ལམ་དང་། འཇིག་རྟེན་ལས་
འདས་པའི་ལམ་དང་། ལམ་ཆུང་དུ་དང༌། ལམ་འབྲིང་དང་།
ལམ་ཆེན་པོ་དང་། སྦྱོར་བའི་ལམ་དང་། བར་ཆད་མེད་པའི་
ལམ་དང་། རྣམ་པར་གྲོལ་བའི་ལམ་དང་། ཁྱད་པར་གྱི་ལམ་
མོ༑ །འཕགས་པ་ཉན་ཐོས་བདེན་པ་མངོན་པར་རྟོགས་པ་ན་དེའི་
གོང་དུ་གྱུར་པ་འདི་ཀུན་ཏུ་སྦྱོར་བའི་ལྷག་མ་སྤོང་བའི་ཕྱིར་ཞུགས་་
པ་སྟེ་གང་འཇིག་རྟེན་པ་ལ་སོགས་པའི་ལམ་ནི་བསྒོམ་པའི་ལམ་མོ། །
འཇིག་རྟེན་པའི་ལམ་གང་ཞེ་ན། འཇིག་རྟེན་པའི་བསམ་
གཏན་དང་པོ་དང་། གཉིས་པ་དང་། གསུམ་པ་དང་། བསམ་
གཏན་བཞི་པ་དང་། ནམ་མཁའ་མཐའ་ཡས་སྐྱེ་མཆེད་དང་།
རྣམ་ཤེས་མཐའ་ཡས་སྐྱེ་མཆེད་དང་། ཅི་ཡང་མེད་པའི་སྐྱེ་
མཆེད་དང༌། འདུ་ཤེས་མེད་འདུ་ཤེས་མིན་སྐྱེ་མཆེད་དེ་སའི་
སྒོ་ནས་བརྒྱད་དོ། །ངོ་བོ་གཏན་ལ་དབབ་པའི་དབང་དུ་བྱས་ན་
བསམ་གཏན་དང་། གཟུགས་མེད་པ་དེ་དག་ཀྱང་ཀུན་ནས་
ཉོན་མོངས་པ་དང་། རྣམ་པར་བྱང་བ་དང་། རྣམ་པར་
གཞག་པ་དང་། ནམ་པར་དག་པས་རིག་པར་བྱའོ། །ཀུན་
266



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ནས་ཉོན་མོངས་པས་ཇི་ལྟ་བུ་ཞེ་ན། སྒྲིབ་ལ་ལུང་དུ་མ་བསྟན་
པའི་རྩ་བ་བཞི་པོ། །སྲེད་པ་དང་། ལྟ་བ་དང་། ང་རྒྱལ་དང་།
མ་རིག་པའོ། །སྲེད་པས་ནི་ཤིན་སྦྱང་གི་བདེ་བའི་རོ་མྱང་བའི་
ཀུན་ནས་ཉོན་མོངས་པས་ཀུན་ནས་ཉོན་མོངས་སོ། །ལྟ་བས་
ནི་ལྟ་བ་སྔོན་གྱི་མཐའ་ལ་རྟོག་པ་ལ་སོགས་པའི་ལྟ་བ་ཤས་ཆེ་
བའི་བསམ་གཏན་པ་ཉིད་ཀྱིས་ཀུན་ནས་ཉོན་མོངས་སོ། །ང་
རྒྱལ་གྱིས་ནི་ཁྱད་པར་ཐོབ་པས་སེམས་ཁེངས་ཏེ་ང་རྒྱལ་ཤས་ཆེ་
བའི་བསམ་གཏན་པ་ཉིད་ཀྱིས་ཀུན་ནས་ཉོན་མོངས་སོ། །དེ་
ཁོ་ན་ཉིད་ལ་རྨོངས་པའི་ཕྱིར་མ་རིག་པས་ནི་ཐེ་ཚོམ་ཤས་ཆེ་་
བའི་བསམ་གཏན་པ་ཉིད་ཀྱིས་ཀུན་ནས་ཉོན་མོངས་སོ། །དེ་
ལྟར་སེམས་ཀུན་ནས་ཉོན་མོངས་པ་དག་ལ་གཟུགས་དང་་་་
གཟུགས་མེད་པ་ན་སྤྱོད་པའི་ཉོན་མོངས་པ་དང་ཉེ་བའི་་
ཉོན་མོངས་པ་རྣམས་འབྱུང་ངོ་། །རྣམ་པར་བྱང་བས་ཇི་ལྟ་
བུ་ཞེ་ན། རང་སའི་ཉོན་མོངས་མངོན་གྱུར་གྱིས་དབེན་པ་དག་པ་
པའི་བསམ་གཏན་དང་། གཟུགས་མེད་པ་རྣམས་ཀྱང་ངོ་བོ་
དགེ་བ་ཡིན་པའི་ཕྱིར་རྣམ་པར་བྱང་བ་ཞེས་བྱའོ། །རྣམ་པར་
བཞག་པས་ཇི་ལྟ་བུ་ཞེ་ན། ཡན་ལག་རྣམ་པར་གཞག་པ་
དང་༑ སྙོམས་པར་འཇུག་པ་རྣམ་པར་གཞག་པ་དང་། ཚད་
རྣམ་པར་གཞག་པ་དང་། མིང་དུ་གདགས་པ་རྣམ་པར་
གཞག་པས་སོ། །གཟུགས་མེད་པ་རྣམས་ནི་ཡན་ལག་མ་ག
267



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་རྣམ་པ་གསུམ་མོ། །བསམ་གཏན་གྱི་ཡན་ལག་རྣམ་པར་གཞག་
པས་ཇི་ལྟ་བུ་ཞེ་ན། བསམ་གཏན་དང་པོ་ལ་ཡན་ལག་ལྔ་སྟེ།
ཡན་ལག་ལྔ་ནི། འདོད་པ་ལ་སྐྱོན་དང་བསམ་གཏན་དང་པོ་ལ་
ཡོན་ཏན་དུ་ལྟ་བ་རྙིང་པོའི་རྣམ་པའི་སེམས་པའམ་ཤེས་རབ་ཀྱི་ཆ་་
ལ་གཏགས་པའི་རྟོག་པ་དང་། དེ་ལྟར་ཞིབ་མོར་ཕྱེ་བའི་དཔྱོད་
པ་དང་། འདོད་པས་དབེན་པ་ལས་སྐྱེས་པའི་དགའ་བ་དང་།
བདེ་བ་དང་། སེམས་རྩེ་གཅིག་པ་ཉིད་དོ། །བསམ་གཏན་
གཉིས་པ་ལ་ཡན་ལག་བཞི་སྟེ། ཡན་ལག་བཞི་ནི་དྲན་ཤེས་
བཞིན་བཏང་སྙོམས་གསུམ་གྱི་ངོ་བོར་གྱུར་པའི་ནང་རབ་ཏུ་དང་
བ་དང་། ཏིང་ངེ་འཛིན་ལས་སྐྱེས་པའི་དགའ་བ་དང་། བདེ་བ་
དང་༑ སེམས་རྩེ་གཅིག་པ་ཉིད་དོ། །བསམ་གཏན་གསུམ་པ་
ལ་ཡན་ལག་ལྔ་སྟེ། ཡན་ལག་ལྔ་ནི་སེམས་རྣལ་དུ་འཇོག་པའི་
འདུ་བྱེད་བཏང་སྙོམས་དང་། དམིགས་རྣམ་མི་བརྗེད་པའི་དྲན་
པ་དང༌། སྐྱོན་ཡོན་ལ་བརྟག་པའི་ཤེས་བཞིན་དང༌། ཤིན་ཏུ་
སྦྱངས་པ་ལས་བྱུང་བའི་བདེ་བ་དང་། སེམས་རྩེ་གཅིག་པ་ཉིད་
དོ༑ །བསམ་གཏན་བཞི་པ་ལ་ཡན་ལག་བཞི་སྟེ། ཡན་ལག་དོ
བཞི་ནི་འདུ་བྱེད་བཏང་སྙོམས་རྟོག་དཔྱོད་གཉིས་བདེ་སྡུག་
གཉིས་ཡིད་བདེ་མི་བདེ་གཉིས་དབུགས་འབྱུང་རྔུབ་གཉིས་ཏེ་སྐྱོན་་་་
བརྒྱད་ཀྱིས་ཡོངས་སུ་དག་པ་དང་། གཉེན་པོ་རབ་ཏུ་རྟོགས་པའི་
དྲན་པ་ཡོངས་སུ་དག་པ་དང་། སྡུག་བསྔལ་ཡང་མ་ཡིན་བདེ་2
268



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ག
བསམ་བ་ཡང་མ་ཡིན་པའི་ཚོར་བ་དང༌། སེམས་རྩེ་གཅིག་པ་ཉིད་
དོ༑ །གང་གི་དབང་དུ་བྱས་ནས་ཆོས་གཞན་དག་ཀྱང་ཡོད་བཞིན་
དུ་རྟོག་པ་ལ་སོགས་པ་མཐའ་གཅིག་ཏུ་རྣམ་པར་བཞག་ཅེ་ན་་་་་་་
གཉེན་པོའི་ཡན་ལག་དང་། ཕན་ཡོན་གྱི་ཡན་ལག་དང་དེ་
གཉི་གའི་གནས་ཀྱི་རང་བཞིན་གྱི་ཡན་ལག་གི་ཕྱིར་རོ། །
མ་གཏན་དང་པོ་ལ་རྟོག་པ་དང་དཔྱོད་པ་ནི་གཉེན་པོའི་ཡན་་་
ལག་སྟེ། དེ་གཉིས་ཀྱིས་འདོད་པ་དང་གནོད་སེམས་དང་འཚེ་བའི་
རྣམ་པར་རྟོག་པ་ལ་སོགས་པ་སྤང་བའི་ཕྱིར་རོ། །དགའ་བ་དང་
བདེ་བ་ནི་ཕན་ཡོན་གྱི་ཡན་ལག་སྟེ། རྟོག་པ་དང་དཔྱོད་པ་གཉིས་
ཀྱིས་གཉེན་པོ་བྱས་པའི་མི་མཐུན་པའི་ཕྱོགས་དེ་ལས་དབེན་པ་ལས་
སྐྱེས་པའི་དགའ་བ་དང་བདེ་བ་ཐོབ་པའི་ཕྱིར་རོ། །སེམས་རྩེ་གཅིག་
པ་ཉིད་ནི་དེ་གཉི་གའི་གནས་ཀྱི་ཡན་ལག་སྟེ། ཏིང་ངེ་འཛིན་ལ་
བརྟེན་པའི་སྟོབས་ཀྱིས་རྟོག་པ་ལ་སོགས་པ་ལ་འཇུག་པའི་ཕྱིར་རོ། །
དེ་བཞིན་དུ་བསམ་གཏན་གཉིས་པ་ལ་ན་དུང་རབ་ཏུ་དྭངས་པ་ནི་་
གཉེན་པོའི་ཡན་ལག་སྟེ། དེས་རྟོག་པ་དང་དཔྱོད་པའི་གཉེན་པོ་
བྱེད་པའི་ཕྱིར་རོ། །དགའ་བ་དང་བདེ་བ་དང་སེམས་རྩེ་གཅིག་པ་
ཉིད་ནི་ཡན་ལག་ལྷག་མ་གཉིས་ལ་སྔ་མ་བཞིན་ནོ། །བསམ་གཏན་
གསུམ་པ་ལ་བཏང་སྙོམས་དང་དྲན་པ་དང་ཤེས་བཞིན་ནི་གཉེན་་་
པོའི་ཡན་ལག་སྟེ། དེ་དགའ་བའི་གཉེན་པོ་བྱེད་པའི་ཕྱིར་རོ། །བདེ་
བ་དང་སེམས་རྩེ་གཅིག་པ་ཉིད་ནི་ཡན་ལག་ལྷག་མ་གཉིས་དང་གོ་
269



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མརིམ་བཞིན་ནོ། །བསམ་གཏན་བཞི་པ་ལ་བཏང་སྙོམས་ཡོངས་སུ་
དག་པ་དང་དྲན་པ་ཡོངས་སུ་དག་པ་ནི་གཉེན་པོའི་ཡན་ལག་སྟེ།
དེ་གཉིས་བདེ་བའི་གཉེན་པོ་བྱེད་པའི་ཕྱིར་རོ། །སྡུག་བསྔལ་ཡང་མ་
ཡིན་བདེ་བ་ཡང་མ་ཡིན་པ་ནི་ཕན་ཡོན་གྱི་ཡན་ལག་གོ། །སེམས་རྩེ་
གཅིག་པ་ཉིད་ནི་གཉི་གའི་གནས་ཀྱི་ཡན་ལག་གོ། །
གཟུགས་མེད་པ་རྣམས་ན་ནི་ཐམས་ཅད་ཀྱང་ཞི་གནས་སུ་་་་
རོ་གཅིག་པ་ཉིད་ཀྱི་ཕྱིར་ཡན་ལག་མི་འདྲ་བ་རྣམ་པར་གཞག་
པ་མེད་ལ་དམིགས་རྣམ་ཐ་དད་པས་ཐ་དད་པར་འཇོག་པ་ཉིད་དོ།
སྙོམས་པར་འཇུག་པ་རྣམ་པར་གཞག་པས་ཇི་ལྟ་བུ་ཞེ་ན།
ཡིད་ལ་བྱེད་པ་བདུན་གྱིས་བསམ་གཏན་དང་པོ་ལ་སྙོམས་་་
པར་འཇུག་སྟེ། འདུ་ཤེས་མེད་འདུ་ཤེས་མེད་མིན་སྐྱེ་མཆེད་
ཀྱི་བར་དུ་ཡང་དེ་བཞིན་ནོ། །ཡིད་ལ་བྱེད་པ་བདུན་གང་ཞེ་
ན། འདོད་པ་རྣམས་ལ་ཉེས་དམིགས་སུ་བལྟས་ནས་རགས་པའི་
མཚན་མ་དང་བསམ་གཏན་དང་པོ་ལ་ཞི་བའི་མཚན་ཉིད་དུ་བལྟ་་་
བ་ནི་མཚན་ཉིད་རབ་ཏུ་རིག་པའི་ཡིད་ལ་བྱེད་པ་དང༌། དེ་
ནས་ཐོས་བསམ་ལས་འདས་ནས་གཅིག་ཏུ་བསྒོམས་པའི་རྣམ་པ་བ་་
རགས་པ་དང་ཞི་བའི་མཚན་མ་ཡང་ཡང་སྒོམ་པའི་མོས་པ་ལས་་་༌
བྱུང་བ་ཡིད་ལ་བྱེད་པ་དང༌། དེ་ལྟར་གོམས་པ་ན་ཉོན་མོངས་པ་
ཆེན་པོའི་ཕྱོགས་ཀྱི་གནས་ངན་ལེན་དང་བྲལ་བས་རབ་ཏུ་དབེན་་
པ་ལས་བྱུང་བ་ཡིད་ལ་བྱེད་པ་དང་། ཡང་དུས་དུས་སུ་དྭངས་
270



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།བ
པཔར་གྱུར་པའི་ཡིད་ལ་བྱེད་པས་ཇི་ཙམ་དུ་རྨུགས་པ་དང་གཉིད་་
དང་རྒོད་པ་རྣམས་དང་བྲལ་བའི་ཕྱིར་རབ་ཏུ་དགའ་བར་བྱེད་པ་་་
འདི་ནི་དགའ་བ་སྡུད་པ་ཡིད་ལ་བྱེད་པ་དང་། དེ་ལྟར་ལེགས་
པར་ཞུགས་པ་དེ་འདོད་པའི་ཉོན་མོངས་པ་མི་སྐྱེ་བས་དེ་འབྱུང་བ་་
དང་མཐུན་པའི་སྡུག་པའི་མཚན་མ་ཡིད་ལ་བྱེད་པས་སོ་སོར་རྟོག་་་
པ་ནི་དཔྱོད་པ་ཡིད་ལ་བྱེད་པ་དང་། དེ་ལྟར་དཔྱད་ནས་འདོད་
པ་ན་སྤྱོད་པའི་ཉོན་མོངས་པ་ཐམས་ཅད་སྤང་བའི་ཕྱིར་བསམ་་་
གཏན་དང་པོ་ལ་མཐར་ཐུག་པའི་གཉེན་པོར་སྦྱོར་བའི་མཐའ་་་་
ཡིད་ལ་བྱེད་པ་དང་། དེའི་འོག་ཏུ་དངོས་གཞི་བསམ་གཏན་དང་
པོ་ལ་སྙོམས་པར་འཇུག་པ་ནི་སྦྱོར་བའི་མཐའི་འབྲས་བུ་ཡིད་ལ་
བྱེད་པའོ། །དེ་ལ་མཚན་ཉིད་རབ་ཏུ་རིག་པས་ནི་སྤང་བར་བྱ་བ་
དང་ཐོབ་པར་བྱ་བ་ལེགས་པར་ཡོངས་སུ་ཤེས་ནས་དེའི་ཕྱིར་སེམས་
ཉེ་བར་འཇོག་གོ། །མོས་པ་ལས་བྱུང་བས་ནི་དེའི་འོག་ཏུ་ཡང་དག་
པར་སྦྱོར་བར་བརྩམ་མོ། །རབ་ཏུ་དབེན་པ་ལས་བྱུང་བས་ནི་ཀུན་
ནས་ཉོན་མོངས་པ་ཆེན་པོ་རྣམས་རབ་ཏུ་སྤོང་ངོ༌། །དགའ་བ་སྡུད་
པས་ནི་ཉོན་མོངས་པ་འབྲིང་རྣམས་སྤོང་ངོ་། །དཔྱོད་པས་ནི་ཐོབ་
པ་ལ་མངོན་པའི་ང་རྒྱལ་མེད་པར་སེམས་འཇོག་པར་བྱེད་དོ། །སྦྱོར་
བའི་མཐུས་ནི་ཉོན་མོངས་པའི་རྣམ་པ་ཆུང་ངུ་དག་རབ་ཏུ་སྤོང་་་་་
ངོ་། །སྦྱོར་བའི་མཐའི་འབྲས་བུས་ནི་ཡིད་ལ་བྱེད་པ་ལེགས་པར་
བསྒོམས་པའི་འབྲས་བུ་མྱོང་བར་བྱེད་དོ། །བསམ་གཏན་དང་པོ་ལ་
271



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཇི་ལྟ་བ་དེ་བཞིན་དུ་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་
བར་དུ་ཡང་དེ་བཞིན་ནོ། །ཚད་རྣམ་པར་གཞག་པས་ཇི་ལྟ་བུ་
ཞེ་ན། བསམ་གཏན་དང་པོ་ལ་ཆུང་ངུར་ཡོངས་སུ་བསྒོམས་
པ་དང༌། འབྲིང་དང་ཆེན་པོར་ཡོངས་སུ་བསྒོམས་པའོ། །
བསམ་གཏན་དང་པོ་ལ་ཇི་ལྟ་བར་བསམ་གཏན་ལྷག་མ་་་
རྣམས་དང་། གཟུགས་མེད་པ་རྣམས་ཀྱང་དེ་བཞིན་ནོ། །
བསམ་གཏན་དང་པོ་ལ་ཆུང་དུ་དང་། འབྲིང་དང་ཆེར་
ཡོངས་སུ་བསྒོམས་པའི་འབྲས་བུ་ནི་བསམ་གཏན་དང་པོའི་་
སྐྱེ་བ་གསུམ་མོ། །བསམ་གཏན་དང་པོ་ལ་ཇི་ལྟ་བར་བསམ་
གཏན་ལྷག་མ་རྣམས་ཀྱི་ཡང་དེ་བཞིན་ཏེ། བསམ་གཏན་གྱི་
སྐྱེ་བ་རྣམ་པ་གསུམ་གསུམ་མོ། །གཟུགས་མེད་པ་ན་ནི་གཞལ་
མེད་ཁང་གི་གནས་གཞན་མེད་པའི་ཕྱིར་སྐྱེ་བ་ཐ་དད་པ་ཡང་
མེད་དོ། །དེ་ན་ཆུང་དུ་དང་། འབྲིང་དང་། ཆེན་པོར་ཡོངས་
སུ་བསྒོམས་པས་གཟུགས་མེད་པ་རྣམས་སུ་ཚེ་ལ་སོགས་པའི་་
ཁྱད་པར་གྱིས་སྐྱེ་བ་མཐོན་པོ་དང་། དམའ་བ་དང་། ཉོན་
མོངས་པ་ཅན་དང་། དེ་མ་ཡིན་པས་ངན་པ་དང་། བཟང་པོར་
མངོན་ནོ། །མིང་དུ་གདགས་པ་རྣམ་པར་གཞག་པས་ཇི་ལྟ་
བུ་ཞེ་ན། བསམ་གཏན་དང་པོས་བསྡུས་པའི་ཏིང་ངེ་འཛིན་
གྲངས་མེད་པ་བསམ་གྱིས་མི་ཁྱབ་པ་ཇི་སྙེད་ལ།
དང་བྱང་ཆུབ་སེམས་དཔའ་རྣམས་སྙོམས་པར་འཇུག་པ་དེ་་སངས་རྒྱས་
272



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དག་གི་མིང་ཡང་ཉན་ཐོས་དང་། རང་སངས་རྒྱས་རྣམས་
ཀྱིས་མི་ཤེས་སོ། 
།བསམ་གཏན་དང་པོས་བསྡུས་པ་ཇི་ལྟ་
བར་བསམ་གཏན་གཉིས་པ་ལ་སོགས་པ་ལྷག་མ་རྣམས་དང་།
གཟུགས་མེད་པས་བསྡུས་པ་རྣམས་ཀྱང་དེ་བཞིན་ཏེ། འདི་
ནི་བསམ་གཏན་གྱི་ཕ་རོལ་ཏུ་ཕྱིན་པ་ལ་བརྟེན་ནས་སོ། 
།
རྣམ་པར་དག་པས་ཇི་ལྟ་བུ་ཞེ་ན། ཡོན་ཏན་ཁྱད་པར་ཅན་
མངོན་པར་བསྒྲུབ་པའི་ཕྱིར་རབ་ཀྱི་མཐའི་ཆ་ལས་བྱུང་བ་་
བསམ་གཏན་དང་པོ་ནས་འདུ་ཤེས་མེད་འདུ་ཤེས་མེད་མིན་
སྐྱེ་མཆེད་ཀྱི་བར་དུ་རང་རང་གི་དངོས་གཞི་ཆུང་ངུ་ལས་འབྲིང་་་
དུ་བྱེད་ཅིང་དེ་ལས་ཆེན་པོར་གྱུར་པ་ནི་རྣམ་པར་དག་པ་ཞེས་་་་
བྱའོ༑ །འཇིག་རྟེན་ལས་འདས་པའི་ལམ་གང་ཞེ་ན། བསྒོམ་
པའི་ལམ་ལ་སྡུག་བསྔལ་དང་། ཀུན་འབྱུང་བ་དང༌། འགོག་
པ་དང་། ལམ་ཤེས་པ་རྣམས་ཏེ། ཆོས་ཤེས་པ་དང་། རྗེས་སུ་
རྟོགས་པ་ཤེས་པའི་ཕྱོགས་བརྒྱད་པོ་ཇི་ལྟར་མཐོང་བའི་ལམ་ལ་་་
བརྟེན་པ་རྣམས་དང་། ལྷག་མཐོང་དེ་དག་དང་མཚུངས་པར་
ལྡན་པའི་ཏིང་ངེ་འཛིན་ཏེ། བསམ་གཏན་དང་པོ་ནས་ཅི་
ཡང་མེད་པའི་སྐྱེ་མཆེད་ཀྱི་བར་དུའོ། །བཟོད་པ་བརྒྱད་ཀྱི་
ཕྱོགས་མི་སྟོན་པ་ནི་དེ་དག་མཐོང་སྤོང་གི་དངོས་གཉེན་ཡིན་པས་་་
སྒོམ་ལམ་དང་རིགས་མཐུན་པ་མིན་པས་མ་བསྟན་ནོ། །འདུ་ཤེས་
མེད་འདུ་ཤེས་མེད་མིན་སྐྱེ་མཆེད་ནི་འདུ་ཤེས་ཀྱི་རྒྱུ་བ་བ
273



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
༣ཡོངས་སུ་མི་གསལ་བའི་ཕྱིར་དེ་འབའ་ཞིག་ནི་འཇིག་རྟེན་
པའི་སྒོམ་ལམ་ཉིད་དེ། འདུ་ཤེས་དམན་པས་དམིགས་པ་ལ་མཚན་
མར་མི་བྱེད་པ་དེའི་ཕྱིར་མཚན་མ་མེད་པ་ཞེས་བྱའོ། །འདུ་
ཤེས་མེད་འདུ་ཤེས་མེད་མིན་གྱི་སྐྱེ་མཆེད་ལ་འཕགས་པའི་ལམ་མེད་
པར་གང་ལས་ཤེས་ཞེ་ན། བཅོམ་ལྡན་འདས་ཀྱིས་ཇི་སྐད་དུ།
ཇི་ཙམ་དུ་འདུ་ཤེས་ཀྱི་སྙོམས་པར་འཇུག་པ་དེ་ཙམ་དུ་ཀུན་
ཤེས་ཏེ་བདག་མེད་པར་རྟོགས་སོ་ཞེས་གསུངས་པ་ལྟ་བུའོ། །
འགོག་པའི་སྙོམས་པར་འཇུག་པ་ནི་འཇིག་རྟེན་ལས་འདས་་
པ་སྟེ། འཕགས་པའི་ལམ་གྱི་རྗེས་ལ་ཐོབ་པའི་ཕྱིར་རོ། །ཐོག་མར་
མི་ 
རྣམས་ཀྱི་ནང་དུ་མངོན་པར་བསྒྲུབ་པོ། །མི་རྣམས་ཀྱི་
ནང་དུ་མངོན་པར་གྲུབ་ནས། ཚེ་འདིར་མི་རྣམས་ཀྱི་ནང་
དུའམ༑ ཕྱི་མར་གཟུགས་ཀྱི་ཁམས་སུ་མངོན་དུ་བྱེད་དོ། །
གཟུགས་མེད་པའི་ཁམས་རྣམས་སུ་ནི་འགོག་སྙོམས་འདི་
མངོན་དུ་འགྱུར་བ་མེད་དེ། འཕགས་པ་ཞི་བའི་རྣམ་པར་
ཐར་པའི་རྣམ་པར་སྨིན་པས་གཟུགས་མེད་པར་གནས་
རྣམས་ནི་འགོག་སྙོམས་དེ་ལ་འབད་པའི་རྩོམ་པ་མེད་པའི་་་་༌་
ཕྱིར་རོ། །ལམ་ཆུང་དུ་གང་ཞེ་ན། བསྒོམ་པས་སྤང་བར་བྱ་བ་
རྣམས་རིམ་གྱིས་སྤང་བར་བསྟན་པའི་ཕྱིར་ལམ་ཆུང་ངུ་དང་འབྲིང་་
དང་ཆེན་པོ་རེ་རེ་ལ་ཡང་ཆུང་ངུའི་ཆུང་ངུའི་དང་། ཆུང་ངུའི་
འབྲིང་པོ་དང་། ཆུང་ངུའི་ཆེན་པོ་སྟེ། གཉེན་པོ་གང་གིས་ས་
274



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དང་ས་ན་སྟེ་ས་དགུ་པོ་མཐའ་དག་གི་རང་བཞིན་ཁམས་གསུམ་་
ན་སྤྱོད་པའི་ཉོན་མོངས་པ་རྣམས་ཀྱི་ཉོན་མོངས་པའི་རྣམ་་་
པ་ཆེན་པོའི་ཆེན་པོ་དང༌། ཆེན་པོའི་འབྲིང་པོ་དང་། ཆེན་
པོའི་ཆུང་ངུ་རྣམས་རིམ་གྱིས་སྤང་བའོ། །ལམ་འབྲིང་པོ་གང་
ཞེ་ན། འབྲིང་པོའི་ཆུང་དུ་དང༌། འབྲིང་པོའི་འབྲིང་པོ་དང་།
འབྲིང་པོའི་ཆེན་པོ་སྟེ། གཉེན་པོ་གང་གིས་ས་དང་ས་ན་སྟེ་ས་
དགུ་པོ་མཐའ་དག་གི་རང་བཞིན་ཁམས་གསུམ་ན་སྤྱོད་པའི་་་
ཉོན་མོངས་པ་རྣམས་ཀྱི་ཉོན་མོངས་པའི་རྣམ་པ་འབྲིང་པོའི་
ཆེན་པོ་དང་། འབྲིང་པོའི་འབྲིང་པོ་དང་། འབྲིང་པོའི་ཆུང་
དུ་རྣམས་རིམ་གྱིས་སྤོང་བའོ། །ལམ་ཆེན་པོ་གང་ཞེ་ན། ཆེན་
པོའི་ཆུང་དུ་དང་། ཆེན་པོའི་འབྲིང་པོ་དང་། ཆེན་པོའི་ཆེན་
པོ་སྟེ། གཉེན་པོ་གང་གིས་ས་དང་ས་ན་སྟེ་དགུ་པོ་མཐའ་དག་གི་
རང་བཞིན་ཁམས་གསུམ་ན་སྤྱོད་པའི་ཉོན་མོངས་པ་རྣམས་་་
ཀྱི་ཉོན་མོངས་པའི་རྣམ་པ་ཆུང་ངུའི་ཆེན་པོ་དང་། ཆུང་ངུའི་
འབྲིང་པོ་རུང་། ཆུང་ངུའི་ཆུང་ངུ་རྣམས་རིམ་གྱིས་སྤོང་བའོ། །
ཅིའི་ཕྱིར་ལམ་ཆུང་ངུས་ཉོན་མོངས་པ་ཆེན་པོ་སྤོང་ཞེ་ན། དེ་ནི་ངོ་
ཚ་ཁྲེལ་ཡོད་དང་ཤིན་ཏུ་བྲལ་ཞིང་འཛེམ་པ་མེད་པའི་སེམས་ཀྱི་
རྒྱུད་ལ་ཀུན་ཏུ་བྱུང་བས་དེ་རྟོགས་པར་སླ་ཞིང་ཡོངས་སུ་བཅད་་་་་
པར་སླ་བ་སྟེ། དེའི་ཕྱིར་དེ་ནི་དྲི་མ་ཆེན་པོ་བཞིན་དུ་གཉེན་པོ་ཆུང་
ངུས་སེལ་ལོ། །ཡོངས་སུ་བཅད་པར་དགའ་བ་ཀུན་ཏུ་འབྱུང་ཞིང་ཕྲ་
275



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་ལ་རྒྱུད་ལ་ཞེན་པའི་ཉོན་མོངས་པ་ཆུང་ངུའི་ཆུང་ངུ་དེ་ནི་དྲི་མ་་་
ཆུང་ངུ་བཞིན་དུ་གཉེན་པོ་ཆེན་པོའི་སྟོབས་ཀྱིས་སེལ་ཏེ། དེའི་ཕྱིར་
མི་མཐུན་པའི་ཕྱོགས་ཀྱི་རྣམ་པ་ལས་བཟློག་ནས་གཉེན་པོའི་ཕྱོགས་་
ཀྱི་རྣམ་པར་བཞག་པ་རིག་པར་བྱའོ། །སྦྱོར་བའི་ལམ་གང་ཞེ་ན།
བསྒོམ་པའི་ལམ་གང་གིས་ཉོན་མོངས་པའི་རྣམ་པའི་བྱེ་བྲག་གི་་་
ཕྱོགས་ཀྱི་གནས་ངན་ལེན་གྱི་ཆ་རེ་རེ་ནས་སྤོང་བའོ། །བར་ཆད་
མེད་པའི་ལམ་གང་ཞེ་ན། གང་གི་འོག་ཏུ་བར་ཆད་མེད་པར་
ཉོན་མོངས་པའི་གནས་ངན་ལེན་མ་ལུས་པ་སྤོང་བར་འགྱུར་་་་་
བའོ༑ །རྣམ་པར་གྲོལ་བའི་ལམ་གང་ཞེ་ན། གང་གིས་ཉོན་
མོངས་པ་སྤོང་བ་ནས་གནས་འགྱུར་བའི་རྣམ་པར་གྲོལ་བ་་་་་་
མངོན་དུ་བྱེད་པའོ། །ཁྱད་པར་གྱི་ལམ་གང་ཞེ་ན། ཉོན་
མོངས་པའི་རྣམ་པ་དེ་ལས་གཞན་ཉོན་མོངས་པའི་ལྷག་མ་སྤོང་
བར་བྱེད་པ་ལ་སྦྱོར་བ་དང༌། བར་ཆད་མེད་པ་དང་། རྣམ་
པར་གྲོལ་བའི་ལམ་ནི་ཁྱད་པར་གྱི་ལམ་མོ། །ཡང་རྣམ་གྲངས་
གཞན་ཁྱད་པར་ཅན་གྱི་ལམ་འདིས་ཉོན་མོངས་པ་སྤོང་བའི་
སྦྱོར་བ་བསལ་ནས་ཏེ་བཏང་སྙོམས་སུ་བྱས་ནས་མདོ་ལ་སོགས་་་
པའི་ཆོས་སེམས་པའམ། སྔར་ཞུགས་པའི་ཆོས་ལ་སོ་སོར་རྟོག་
པས་གནས་པའམ། སྙོམས་པར་འཇུག་པར་བྱེད་པའི་ལམ་དེ་
ཡང་ཁྱད་པར་གྱི་ལམ་གང་ཡིན་པའོ། །ཡང་མངོན་པར་ཤེས་པ་
ལ་སོགས་པའི་ཡོན་ཏན་ཁྱད་པར་ཅན་རྣམས་མངོན་པར་་་་་
276



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བསྒྲུབ་པའམ། དེ་དག་ནི་གནས་པའི་ལམ་གང་ཡིན་པའོ། །
དེའི་ཞར་ལས་བྱུང་བ་ནི་ལམ་བསྒོམ་པ་གང་ཞེ་ན། ཐོབ་པར་
བྱ་བའི་ཕྱིར་བསྒོམ་པ་དང༌། བསྟེན་པའི་བསྒོམ་པ་དང་།
བསལ་བའི་ཕྱིར་བསྒོམ་པ་དང་། གཉེན་པོ་བསྒོམ་པའོ། །
ཐོབ་པར་བྱ་བའི་ཕྱིར་བསྒོམ་པ་གང་ཞེ་ན། དགེ་བའི་ཆོས་
སྔར་མ་ཐོབ་པའམ་མ་སྐྱེས་པ་རྣམས་བསྐྱེད་པའི་ཕྱིར་བསྒོམ་་་་
པའོ༑ །བསྟེན་པའི་བསྒོམ་པ་གང་ཞེ་ན། དགེ་བའི་ཆོས་སྐྱེས་
ཟིན་པ་རྣམས་གནས་པ་དང་། འགལ་རྐྱེན་གྱིས་མི་ཉམས་པ་
དང་། ཕྱིར་ཞིང་ཡང་ཡང་འབྱུང་བ་དང༌། གོང་དུ་འཕེལ་བ་
དང་༑ ཤིན་ཏུ་རྒྱས་པས་ཡངས་པར་བྱ་བའི་ཕྱིར་གང་བསྒོམ་
པའོ༑ །བསལ་བའི་ཕྱིར་བསྒོམ་པ་གང་ཞེ་ན། སྡིག་པ་མི་དགེ་
བའི་ཆོས་སྐྱེས་པ་རྣམས་རྒྱུན་གཅོད་དེ་སྤང་བའི་ཕྱིར་གང་་་་་
བསྒོམ་པའོ། །གཉེན་པོ་བསྒོམ་པ་གང་ཞེ་ན། སྡིག་པ་མི་དགེ་
བའི་ཆོས་མ་འོངས་པ་མ་སྐྱེས་པ་རྣམས་མི་བསྐྱེད་པའི་ཕྱིར་་་་་
གང་བསྒོམ་པའོ། ཡང་ལམ་སྐྱེ་བ་ན་རང་གི་བག་ཆགས་
འཇོག་པ་དེ་ནི་ཆེར་འཕེལ་བ་ཐོབ་པར་བྱ་བའི་ཕྱིར་བསྒོམ་་་་་
པའོ༑ །ལམ་གྱི་སྦྱོར་བ་དེ་ཉིད་མངོན་དུ་གྱུར་ནས་བསྒོམ་པར་
འགྱུར་བ་དེ་ནི་བསྟེན་པའི་བསྒོམ་པའོ། །རང་རང་གི་མི་
མཐུན་པའི་ཕྱོགས་གནས་ངན་ལེན་གྱི་སྒྲིབ་པ་སྤོང་བ་དེ་ནི་
བསལ་བའི་ཕྱིར་བསྒོམ་པའོ། །སྦྱོར་བ་དང་བར་ཆད་མེད་པའི་
277



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལམ་གྱིས་སྒྲིབ་པ་སྤངས་ནས་ཀྱང་ཕྱི་མ་ལ་མི་སྐྱེ་བའི་ཆོས་་
ཅན་དུ་འཇོག་པ་དེ་ནི་གཉེན་པོ་བསྒོམ་པའོ། །ཡང་གཉེན་
པོ་རྣམ་པ་བཞི་སྟེ། རྣམ་པར་སུན་འབྱིན་པའི་གཉེན་པོ་
བསྒོམ་པ་དང་། སྤོང་བ་གཉེན་པོ་བསྒོམ་པ་དང༌། རྟེན་གཉེན་
པོ་བསྒོམ་པ་དང་། ཐག་བསྲིང་བ་གཉེན་པོ་ནི་གཉེན་པོ་
བསྒོམ་པ་ཞེས་བྱའོ། །རྣམ་པར་སུན་འབྱིན་པ་གཉེན་པོ་གང་
ཞེ་ན། ཟག་པ་དང་བཅས་པའི་འདུ་བྱེད་དེ་ཕུང་པོ་རྣམས་ལ་
ནད་དང་འབྲས་ལ་སོགས་པའི་རྣམ་པས་ཉེས་དམིགས་སུ་བལྟ་
བའོ༑ །སྤོང་བ་གཉེན་པོ་གང་ཞེ་ན། ཉོན་མོངས་པའི་སྤོང་བར་
བྱེད་པའི་སྦྱོར་བ་དང་བར་ཆད་མེད་པའི་ལམ་མོ། །རྟེན་
གཉེན་པོ་གང་ཞེ་ན། སྤོང་བའི་ཐོབ་པ་འཛིན་པར་བྱེད་པའི་རྣམ་
པར་གྲོལ་བའི་ལམ་མོ། །ཐག་བསྲིང་བ་གཉེན་པོ་གང་ཞེ་ན།
དེའི་སྔར་སྤངས་པའི་ཉོན་མོངས་པ་ཐག་རིང་དུ་བྱེད་པ་སྟེ་གོང་་་
མའི་ལམ་མོ། །ཡང་བྱང་ཆུབ་ཀྱི་ཕྱོགས་ལ་སོགས་པའི་བྱེ་བྲག་གིས་
མ་རྣམ་པ་བཅུ་གཅིག་ཏུ་རྣམ་པར་བཞག་སྟེ་དངོས་པོ་ལ་་་་་
ཡོངས་སུ་རྟོག་པའི་ལམ་དྲན་པ་ཉེ་བར་བཞག་པ་བཞི་དང་།
རྩོལ་བ་ལས་བྱུང་བའི་ལམ་ཡང་དག་པ་སྤོང་བ་བཞི་དང་།
ཏིང་ངེ་འཛིན་ཡོངས་སུ་སྦྱོང་བར་བྱེད་པའི་ལམ་རྫུ་འཕྲུལ་གྱི་་
རྐང་པ་བཞི་དང་། མངོན་པར་རྟོགས་པ་ལ་སྦྱོར་བའི་ལམ་
དབང་པོ་ལྔ་དང་། མངོན་པར་རྟོགས་པ་དང་འབྲེལ་བའི་ལམ་ས་ལམ།
278



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
སྟོབས་ལྔ་དང་། མངོན་པར་རྟོགས་པའི་ལམ་བྱང་ཆུབ་ཀྱི་ཡན་
ལག་བདུན་དང༌། རྣམ་པར་དག་པར་ངེས་པར་འབྱིན་པའི་
ལམ་འཕགས་པའི་ལམ་ཡན་ལག་བརྒྱད་དང་། གནས་ནི་བསམ་
གཏན་གྱི་ཉེར་བསྡོགས་དང་དངོས་གཞི་ལྟ་བུའི་གནས་དང༌།
དབང་པོས་ཕྱེ་བས་རྣ་བརྟུལ་ཐ་དད་པའི་ལམ་དང་། ལྷག་པ་
ཚུལ་ཁྲིམས་ཀྱི་བསླབ་པ་དང་དེ་བཞིན་དུ་ལྷག་པ་སེམས་དང་ལྷག་་
པ་ཤེས་རབ་ཀྱི་བསླབ་པ་གསུམ་ཡོངས་སུ་སྦྱོང་བའི་ལམ་དང་།
ཡོན་ཏན་ཐམས་ཅན་སྒྲུབ་པར་བྱེད་པའི་ལམ་ཞི་གནས་དང་་་
ལྷག་མཐོང་དང༌། ལམ་སྡུད་པའི་ལམ་ནི་དབང་པོ་གསུམ་སྟེ་དེ་
རྣམས་ཀྱིས་ཐོག་མ་དང་བར་དང་མཐར་ཕྱིན་པའི་ལམ་ཐམས་ཅད་་
སྡུད་པ་ཡིན་ནོ། །དེ་དག་ནི་ལམ་ཞེས་བྱ་སྟེ། དེ་ཡང་བྱང་ཆུབ་
ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་།ལམ་བཞི་དང་།
ཆོས་ཀྱི་གནས་བཞི་དང་། ཞི་གནས་དང་། ལྷག་མཐོང་དང་།
དབང་པོ་གསུམ་དང༌། གོ་རིམ་བཞིན་ནོ། །དྲན་པ་ཉེ་བར་
གཞག་པ་རྣམས་ནི། དམིགས་པ་དང་། ངོ་བོ་ཉིད་དང་།
གྲོགས་དང་། བསྒོམ་པ་དང་། བསྒོམས་པའི་འབྲས་བུར་རིག་
པར་བྱའོ། །དྲན་པ་ཉེ་བར་གཞག་པ་རྣམས་ལ་ཇི་ལྟ་བར་
བྱང་ཆུབ་ཀྱི་ཕྱོགས་ལྷག་མ་རྣམས་ལའང་དེ་བཞིན་ནོ། །དྲན་
པ་ཉེ་བར་གཞག་པ་རྣམས་ཀྱི་དམིགས་པ་གང་ཞེ་ན། ལུས་
དང་༑ ཚོར་བ་དང་། སེམས་དང་། ཆོས་སོ། །ཡང་འདི་དག་ནི་
279



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལར་་་་གོ་རིམ་བཞིན་བདག་གི་གནས་ཀྱི་དངོས་པོ་དང་། བདག་གི་
ལོངས་སྤྱོད་ཀྱི་གཞི་དང་། བདག་གི་དངོས་པོ་དང༌། བདག་
ཀུན་ནས་ཉོན་མོངས་པ་དང་རྣམ་པར་བྱང་བའི་དངོས་
པོའོ༑ །ཅིའི་ཕྱིར་འདི་དག་དམིགས་པར་རྣམ་པར་བཞག་ཅེ་ན་འདི་
ལྟར་བྱིས་པ་ཕྱིན་ཅི་ལོག་གི་བློ་ཅན་རྣམས་ནི་ཕལ་ཆེར་དབང་པོ་་་་
དང་བཅས་པའི་ལུས་ལ་བརྟེན་ནས་བདེ་བ་ལ་སོགས་པ་ལ་སྤྱོད་པ་་
ན་དམིགས་པའི་མཚན་ཉིད་ཀྱིས་བདག་འདོད་ཆགས་ལ་སོགས་པ་་་
དང་དད་པ་ལ་སོགས་པས་ཀུན་ནས་ཉོན་མོངས་པ་དང་རྣམ་པར་་་
བྱང་བར་འགྱུར་རོ་སྙམ་དུ་རྟོགས་ཏེ་དེ་ཕྱིར་དེ་ལ་ལེགས་པར་
བརྟགས་པའི་ཕྱིར་བཞག་པར་རིག་པར་བྱའོ། །ངོ་བོ་ཉིད་གང་ཞེ་
ན༑ ལུས་སོགས་ལ་རྗེས་སུ་ལྟ་བའི་ཤེས་རབ་དང་དྲན་པ་ཉེ་བར་
བཞག་པས་ན་དྲན་པའོ། །གྲོགས་གང་ཞེ་ན། ཤེས་རབ་དང་དྲན་
པ་དེ་དག་དང་མཚུངས་པར་ལྡན་པའི་སེམས་དང་སེམས་
ལས་བྱུང་བའི་ཆོས་རྣམས་སོ། །བསྒོམ་པ་གང་ཞེ་ན། ནང་གི་
ལུས་ལ་སོགས་པ་ལ་ལུས་ལ་སོགས་པའི་རྗེས་སུ་ལྟ་བའོ། །
ནང་ལ་ཇི་ལྟ་བར་ཕྱི་དང་། ནང་དང་ཕྱི་ལ་ཡང་དེ་བཞིན་
ནོ། །ནང་གི་ལུས་གང་ཞེ་ན། ལུས་གང་ལ་མི་གནས་ལུས་ཀྱི་
བར་ནང་གི་སྐྱེ་མཆེད་གཟུགས་ཅན་དག་གང་ཡིན་པའོ།
ཕྱིའི་ལུས་གང་ཞེ་ན། གཟུགས་ནས་རེག་བྱའི་བར་གྱི་ཕྱིའི་སྐྱེ་
མཆེད་གཟུགས་ཅན་རྣམས་སོ། །ནང་དང་ཕྱིའི་ལུས་གང་ཞེ་
280



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལ
ལ་ན༑ ནང་གི་སྐྱེ་མཆེད་དང་འབྲེལ་བའི་ཕྱིའི་སྐྱེ་མཆེད་དབང་
པོའི་གནས་ཏེ་དབང་རྟེན་དུ་གྱུར་པ་རྣམས་དང་། རྒྱུད་དབང་
བཙན་དུ་བྱས་ན་གཞན་གྱི་རྒྱུད་ལ་ཡོད་པའི་ནང་གི་སྐྱེ་མཆེད་་
གཟུགས་ཅན་རྣམས་སོ། །ལུས་ལ་ལུས་ཀྱི་རྗེས་སུ་ལྟ་བ་གང་
ཞེ་ན། རྣམ་པར་རྟོག་པའི་གཟུགས་བརྙན་གྱི་ལུས་དུར་ཁྲོད་ཀྱི་
ཀེང་རུས་སོགས་ལ་ལྟ་བ་དང་། རང་བཞིན་གྱི་གཟུགས་ཀྱི་ལུས་
ལ་མི་གཙང་བ་ལ་སོགས་པར་མཉམ་པ་ཉིད་དུ་ལྟ་བ་གང་ཡིན་་
པའོ། །ནང་གི་ཚོར་བ་གང་ཞེ་ན། མིག་ལ་སོགས་པ་ནང་གི་
ལུས་ལ་བརྟེན་ནས་བྱུང་བའི་ཚོར་བའོ། །ཕྱིའི་ཚོར་བ་གང་
ཞེ་ན། གཟུགས་ལ་སོགས་པ་ཕྱིའི་ལུས་ལ་བརྟེན་ནས་བྱུང་བའི་
ཚོར་བའོ། །ནང་དང་ཕྱིའི་ཚོར་བ་གང་ཞེ་ན། ནང་དང་ཕྱིའི་
ལུས་ལ་བརྟེན་ནས་དེ་ལས་བྱུང་བའི་ཚོར་བའོ། །འདི་དག་ལ་།
དམིགས་ནས་སྐྱེས་སོ་ཞེས་པའི་དོན་ཏོ། །ཚོར་བ་ལ་ཇི་ལྟ་བར་
སེམས་དང་ཆོས་ལ་ཡང་དེ་བཞིན་ནོ། །ལུས་ལ་ལུས་ཀྱི་རྗེས་
སུ་ལྟ་བ་ཇི་ལྟ་བར་ཚོར་བ་ལ་སོགས་པ་ལ་ཚོར་བ་ལ་སོགས་
པའི་རྗེས་སུ་ལྟ་བ་ཡང་དེ་བཞིན་ཏེ་ཚོར་བ་སྡུག་བསྔལ་བ་དང་་
སེམས་མི་རྟག་པ་དང་ཆོས་བདག་མེད་པའོ་ཞེས་སོགས་ཅི་རིགས་་་
སུ་སྦྱར་བར་རིག་པར་བྱའོ། །ཡང་བསྒོམ་པ་ནི་འདུན་པ་
དང་། བརྩོན་འགྲུས་དང་། རྩོལ་བ་དང༌། སྤྲོ་བ་དང་། མ་
ཐེན་པ་དང་། ཕྱིར་ནུར་བ་མེད་པ་དང་། དྲན་པ་དང་། ཤེས་
281



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བབཞིན་དང་། བག་ཡོད་པའོ། །དྲན་པ་ཉེ་བར་བཞག་པ་ཡིད་ལ་
མི་བྱེད་པ་ཉེ་བའི་ཉོན་མོངས་པའི་གཉེན་པོར་འདུན་པ་་
བསྒོམ་མོ། །ལེ་ལོ་ཉེ་བའི་ཉོན་མོངས་པའི་གཉེན་པོར་གོ་ཆའི་
བརྩོན་འགྲུས་རྩོམ་མོ། །བྱིང་བ་དང་རྒོད་པ་ཉེ་བའི་ཉོན་
མོངས་པའི་གཉེན་པོར་སྦྱོར་བའི་རྩོལ་བ་བསྒོམ་མོ། །ཁྱད་པར་
ཐོབ་པ་ལ་སེམས་ཞུམ་པ་ཉེ་བའི་ཉོན་མོངས་པའི་གཉེན་པོར་་
ཡོན་ཏན་སྔ་མས་ཆོག་པར་མི་འཛིན་པར་ཕྱི་མ་ལ་སྤྲོ་བ་བསྒོམ་་་༌་
མོ༑ །སྦྲང་བུ་ལ་སོགས་པའི་གནོད་པས་ཡོངས་སུ་སྐྱེ་བ་ཉེ་བར་
ཉོན་མོངས་པའི་གཉེན་པོར་མ་ཐེན་པ་བསྒོམ་མོ་གནའ་་་་་
མཚན་ལས་ཇི་མི་སྙམ་པ་ཞེས་འབྱུང་བས་གནོད་པས་མི་འཁྲུགས་པ་
ལ་བཤད། གཉེན་པོའི་ཕྱོགས་ཅུང་ཟད་ཙམ་གྱིས་ཆོག་པར་
འཛིན་པ་ཉེ་བའི་ཉོན་མོངས་པའི་གཉེན་པོར་ཕྱིར་ནུར་་་་་་་
བའམ་འབྱུང་བ་མེད་པ་བསྒོམ་མོ། །གདམས་ངག་བརྗེད་པ་ཉེ་
བའི་ཉོན་མོངས་པའི་གཉེན་པོར་མི་བརྗེད་པའི་དྲན་པ་་་་་་་་
བསྒོམ་མོ། །འགྲོ་བ་དང་ལྡོག་པ་སོགས་ལ་ཤེས་བཞིན་མེད་པར་
ལྟུང་བ་བྱུང་བས་འགྱོད་པ་ཡིད་ལ་གཅགས་པ་ཉེ་བའི་ཉོན་་་་
མོངས་པའི་གཉེན་པོར་ཤེས་བཞིན་བསྒོམ་མོ། །བག་མེད་པའི་
དབང་གིས་བརྩོན་པ་འདོར་བ་ཉེ་བའི་ཉོན་མོངས་པའི་་་་
གཉེན་པོར་བག་ཡོད་པ་བསྒོམ་མོ། །བསྒོམས་པའི་འབྲས་བུ་
གང་ཞེ་ན། གཙང་བདེ་སོགས་ཕྱིན་ཅི་ལོག་སྤོང་བ་དང༌།!
282



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མ
༨བདེན་པ་བཞི་ལ་འཇུག་པ་དང༌། ཟག་བཅས་ཀྱི་ལུས་ལ་སོགས་
པ་དང་བྲལ་བའོ། །དེ་ལ་ཕྱིན་ཅི་ལོག་སྤོང་བ་ནི་གོ་རིམ་བཞིན་དུ་
དྲན་པ་ཉེ་བར་བཞག་པ་རྣམས་ལ་གཙང་བ་དང་བདེ་བ་དང་།
རྟག་པ་དང་བདག་ཏུ་ཕྱིན་ཅི་ལོག་ཏུ་འཛིན་པ་ལ་མི་སྡུག་པ་བསྒོམ་
པའི་ཕྱིར་དང་། གང་ཅི་ཚོར་ཡང་རུང་སྟེ་དེ་ནི་འདི་ལྟར་སྡུག་
བསྔལ་བར་ཤེས་པའི་ཕྱིར་དང༌། གནས་དང་དམིགས་པ་ལ་སོགས་
པའི་བྱེ་བྲག་གིས་རྣམ་པར་ཤེས་པ་སྐད་ཅིག་རེ་རེ་ལ་གཞན་དུ་
འགྱུར་བར་བར་རྟོགས་པའི་ཕྱིར་རོ། །ཀུན་ནས་ཉོན་མོངས་པ་དང་རྣམ་
པར་བྱང་བའི་ཆོས་ཙམ་དུ་ཟད་དེ་བྱེད་པ་དང་མེད་པར་ཡོངས་སུ་་
རྟོགས་པའི་ཕྱིར་རོ། །ཡང་འདི་དག་གི་འབྲས་བུ་ནི་གོ་རིམ་བཞིན་
དུ་བདེན་པ་བཞི་ལ་འཇུག་པ་སྟེ། ལུས་དྲན་པ་ཉེ་བར་བཞག་པས་
ནི་སྡུག་བསྔལ་གྱི་བདེན་པ་ལ་འཇུག་སྟེ། ལུས་ནི་འདུ་བྱེད་ཀྱི་སྡུག་
བསྔལ་ཉིད་གནས་ངན་ལེན་གྱིས་རབ་ཏུ་ཕྱེ་བའི་ཕྱིར་རོ། །འདི་ལྟར་
དེའི་གཉེན་པོར་གྱུར་པ་ཤིན་ཏུ་སྦྱངས་པའི་ལུས་ཉིད་ལ་ཁྱད་པར་་་
ཅན་དུ་འབྱུང་ངོ༌། །ཚོར་བ་དྲན་པ་ཉེ་བར་བཞག་པས་ནི་ཀུན་
འབྱུང་བའི་བདེན་པ་ལ་འཇུག་སྟེ། བདེ་བ་ལ་སོགས་པའི་ཚོར་བ་ནི་
ཕྲད་པ་ལ་སོགས་པའི་སྲེད་པའི་གནས་ཡིན་པའི་ཕྱིར་རོ། །སེམས་
དྲན་པ་ཉེ་བར་བཞག་པས་ཅི་འགོག་པའི་བདེན་པ་ལ་འདུག་སྟེ
བདག་མེད་ཅིང་རྣམ་པར་ཤེས་པ་ཙམ་མེད་པར་འགྱུར་བར་ལྟ་བ་་་
ནི་བདག་ཆད་པར་དོགས་པའི་སྒོ་ནས་མྱ་ངན་ལས་འདས་པ་ལ་མི་་
283



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྐྲག་པའི་ཕྱིར་རོ། །ཆོས་དྲན་པ་ཉེ་བར་བཞག་པས་ནི་ལམ་གྱི་
བདེན་པ་ལ་འཇུག་སྟེ་མི་མཐུན་པའི་ཕྱོགས་ཀྱི་ཆོས་སྤང་བ་དང་།
གཉེན་པོའི་ཆོས་ལ་བརྟེན་པའི་ཕྱིར་རོ། །ཡང་དེ་དག་གི་འབྲས་བུ་
ནི་ལུས་དང་ཚོར་བ་དང་སེམས་དང་ཆོས་རྣམས་དང་བྲལ་བར་རིག་
པར་བྱ་སྟེ། དེ་དག་བསྒོམ་པས་ལུས་ལ་སོགས་པའི་ཕྱོགས་ཀྱི་གནས་
ངན་ལེན་དང་བྲལ་བའི་ཕྱིར་རོ། །ཡང་དག་པར་སྤོང་བ་རྣམས་
ཀྱི་དམིགས་པ་གང་ཞེ་ན། མི་མཐུན་པའི་ཕྱོགས་དང་།
གཉེན་པོ་སྐྱེས་པ་དང༌། མ་སྐྱེས་པ་སྟེ་དབྱེ་བ་རྣམ་པར་བཞིའོ། །
ངོ་བོ་ཉིད་གང་ཞེ་ན། སྤང་གཉེན་ལ་བླང་དོར་བྱེད་པའི་བརྩོན་
འགྲུས་སོ། །གྲོགས་གང་ཞེ་ན། བརྩོན་འགྲུས་དེ་དང་མཚུངས་
པར་ལྡན་པའི་སེམས་དང་སེམས་ལས་བྱུང་བའི་ཆོས་རྣམས་་
སོ༑ །བསྒོམ་པ་གང་ཞེ་ན། གང་འདུན་པ་སྐྱེད་དོ། །འབད་དོ། །
བརྩོན་འགྲུས་རྩོམ་མོ། །སེམས་རབ་ཏུ་འཛིན་ཏོ། །རབ་ཏུ་
འཇོག་གོ་ཞེས་བྱ་བ་སྟེ། འདི་ནི་བརྩོན་འགྲུས་བསྒོམ་པ་
གནས་དང་བཅས་པའོ། །གནས་ནི་འདུན་པ་སྟེ་བརྩོན་འགྲུས་
རྩོམ་པའི་སྔོན་དུ་འགྲོ་བའོ། །གཉེན་པོ་སྐྱོན་མེད་པ་ལ་འབད་པ་
ནི་བརྩོན་འགྲུས་སོ། །སེམས་རྩེ་གཅིག་ཏུ་གནས་པའི་ཞི་གནས་
དང་། དམིགས་པ་གསལ་བ་ལ་རབ་ཏུ་འཛིན་པ་དང་། འདུ་
བྱེད་བཏང་སྙོམས་ཀྱི་མཚན་མ་ཡིད་ལ་བྱེད་པས་གཉེན་པོ་སྐྱོན་
མེད་བསྒོམ་པ་ལ་བརྩོན་འགྲུས་རྩོམ་མོ། །ཉེ་བའི་ཉོན་མོངས་
284



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
གཔའི་བྱིང་བ་དང་། རྒོད་པ་སེལ་བ་ཡང་བརྩོན་འགྲུས་ཉིད་དེ།
འདི་ལྟར་དེའི་འོག་ཏུ་བྱིང་ན་ཤེས་རབ་ཀྱིས་སེམས་རབ་ཏུ་་་་
འཛིན་པ་དང་། རྒོད་ན་ཞི་གནས་ཀྱིས་རབ་ཏུ་འཇོག་པ་སྨྲོས་
སོ༑ །འབྲས་བུ་གང་ཞེ་ན། ཡང་དག་པར་སྤོང་བ་དང་པོ་དང་
ས་པ་ནི་མི་མཐུན་པའི་ཕྱོགས་མ་ལུས་པར་ཉམས་པ་དང་།
གསུམ་པ་ནི་གཉེན་པོ་ཐོབ་པ་དང་། བཞི་པ་ནི་ཐོབ་པ་དེ་ཉིད་
འཕེལ་བའོ། །རྫུ་འཕྲུལ་གྱི་རྐང་པ་རྣམས་ཀྱི་དམིགས་པ་གང་
ཞེ་ན། ཏིང་ངེ་འཛིན་གྱིས་གྲུབ་པའི་བྱ་བའོ། །ངོ་བོ་ཉིད་གང་
ཞེ་ན། སེམས་རྩེ་གཅིག་ཏུ་གནས་པའི་ཏིང་ངེ་འཛིན་ཏོ། །གྲོགས་
གང་ཞེ་ན། འདུན་པ་དང་། བརྩོན་འགྲུས་དང་། སེམས་དང་།
དཔྱོད་པ་དང་། དེ་དག་དང་མཚུངས་པར་ལྡན་པའི་སེམས་
དང་སེམས་ལས་བྱུང་བའི་ཆོས་རྣམས་སོ། །འདུན་པའི་ཏིང་
ངེ་འཛིན་གང་ཞེ་ན། གང་འདུན་པ་དྲག་པོས་གུས་པར་སྦྱོར་བ་
ལ་བརྟེན་ནས། སེམས་རྩེ་གཅིག་པ་ཉིད་ལ་རེག་པའོ། །
བརྩོན་འགྲུས་ཀྱི་ཏིང་ངེ་འཛིན་གང་ཞེ་ན། གང་དུ་རྟག་པར་
རྒྱུན་དུ་སྦྱོར་བ་ལ་བརྟེན་ནས། ཚེ་འདིར་སེམས་རྩེ་གཅིག་པ་།
ཉིད་ལ་རེག་པའོ། །སེམས་ཀྱི་ཏིང་ངེ་འཛིན་གང་ཞེ་ན། གང་
སྔོན་ཏིང་ངེ་འཛིན་བསྒོམས་པ་ལ་བརྟེན་ནས། ཚེ་འདིར་
སེམས་རྩེ་གཅིག་པ་ཉིད་ལ་རེག་པའོ། །དཔྱོད་པའི་ཏིང་ངེ་
འཛིན་གང་ཞེ་ན། གང་དགེ་བའི་བཤེས་གཉེན་ལྟ་བུ་གཞན་
285



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གྱིས་བསྟན་ནས། ཆོས་རབ་ཏུ་རྣམ་པར་འབྱེད་པའི་ལྷག་
མཐོང་ལ་བརྟེན་ནས། སེམས་རྩེ་གཅིག་པ་ཉིད་ལ་རེག་པའོ། །
ཡང་འདུན་པའི་ཏིང་ངེ་འཛིན་ནི་གང་བསྒོམ་པ་ལ་འདུན་པ་་
བསྐྱེད་པ་ན་སེམས་རྩེ་གཅིག་པ་ཉིད་ལ་རེག་པའོ། །བརྩོན་
འགྲུས་ཀྱི་ཏིང་ངེ་འཛིན་ནི་གང་བྱིང་རྒོད་ཀྱི་གཉེན་པོར་འབད་
ཅིང་བརྩོན་འགྲུས་རྩོམ་པ་ན་སེམས་རྩེ་གཅིག་པ་ཉིད་ལ་་་་
རེག་པའོ། །སེམས་ཀྱི་ཏིང་ངེ་འཛིན་ནི་གང་ཞི་གནས་ཀྱིས་
ནང་དུ་བསྡུས་ཏེ་སེམས་རབ་ཏུ་འཇོག་པ་ན། སེམས་རྩེ་གཅིག་
པ་ཉིད་ལ་རེག་པའོ། །ཞི་བར་བྱེད། སྡུད་པར་བྱེད། ཐོབ་པར་
བྱེད་ཅེས་བྱ་བའི་ཐ་ཚིག་གོ། །དཔྱོད་པའི་ཏིང་ངེ་འཛིན་ནི་གང་
ལྷག་མཐོང་གི་གསལ་བར་བྱས་ཏེ་སེམས་རབ་ཏུ་འཛིན་པ་ན།
ཆོས་ལ་ལྷག་མཐོང་གི་སྒོ་ནས་སེམས་རྩེ་གཅིག་པ་ཉིད་ལ་རེག་་་་
པའོ༑ །བསྒོམ་པ་གང་ཞེ་ན། སྤོང་བའི་འདུ་བྱེད་བརྒྱད་
གོམས་པར་བྱེད་པ་སྟེ། སྤོང་བའི་འདུ་བྱེད་བརྒྱད་ནི། འདུན་
པ་དང་། རྩོལ་བ་དང་། དད་པ་དང་། ཤིན་ཏུ་སྦྱངས་པ་དང༌།
དྲན་པ་དང་། ཤེས་བཞིན་དང༌། སེམས་པ་དང་། བཏང་
སྙོམས་སོ། །འདི་དག་བརྒྱད་ཡིན་དུ་ཟིན་ཀྱང་བཞིར་འགྱུར་
ཏེ༑ འདུན་པ་ནི་རྩོལ་བའི་གནས་སོ། །འདུན་པའི་རྒྱུ་ནི་དད་པ་སྟེ་
འདི་ལྟར་གང་ཞིག་གང་དོན་དུ་གཉེར་བར་གྱུར་པ་དེ་ཐོབ་པར་བྱ་་
བའི་ཕྱིར་རྩོལ་བའོ། །དེ་ཡོད་པ་ཉིད་ལ་སོགས་པ་ཡིད་ཆེས་པ་མེད་
286



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ན་དོན་དུ་གཉེར་བར་མི་འགྱུར་བ་དང༌། ཕན་འདོགས་པ་ནི་
ཤིན་ཏུ་སྦྱངས་པ་སྟེ་དེས་ལུས་དང་སེམས་ལ་ཕན་འདོགས་པའི་ཕྱིར་
དང་༑ ཉེ་བར་འདོགས་པ་ནི་དྲན་པ་དང་ཤེས་བཞིན་ཏེ་
དམིགས་པ་མ་བརྗེད་པར་སེམས་རྩེ་གཅིག་པ་ཉིད་ལ་འཇུག་པ་དང་
དེ་ལ་བག་མེད་པར་གྱུར་ན་ཡོང ས་སུ་གཅོད་པ འི་ ཕྱིར་དང་།
གཉེན་པོ་སེམས་པ་དང་བཏང་སྙོམས་ཡིན་པར་བལྟའོ། །ཡང་
འདུན་པ་དང་། བརྩོན་འགྲུས་དང་། སེམས་དང་། དཔྱོད་པ་
རྣམས་ཀྱིས་སྡུད་པའི་རྒྱུ་ལྷག་མཐོང་དང་བྲལ་བ་སྟེ་ལེ་ལོའི་སྒོ་་་་་
ནས་བྱིང་བར་འགྱུར་བ་དང་། གཡེང་བའི་གཞི་ནི་མི་སྡུག་པའི་
འདུ་ཤེས་དང་བྲལ་བ་སྟེ་རྒོད་པའི་སྒོ་ནས་ཡང་དག་པར་རབ་ཏུ་མི་
འཛིན་པ་དང་བཅས་པར་ཡོངས་སུ་སྤངས་པ་དང༌། འདིར་
སྡུད་པ་ནི་རྨུགས་པ་དང་གཉིད་ཀྱི་སྒོ་ནས་ནང་དུ་ཞུམ་པའོ།
གཡེང་བ་ནི་སྡུད་པའི་མཚན་མའི་རྗེས་སུ་འབྲང་བའི་སྒོ་ནས་ཡུལ་
རྣམས་ལ་འཕྲོ་བའོ། །ཞུམ་པ་མེད་པ་དང་མཐུན་པར་བསྒོམ་པ་ནི་
སོ་སོར་རྟོག་པའི་མཚན་མ་ལ་བརྟེན་ནས་ཆོས་ལ་རྣམ་པར་བལྟ་་་་་
བའོ། །གཡེང་བ་མེད་པ་དང་མཐུན་པར་བསྒོམ་པ་ནི་སྐྲ་ལ་
སོགས་པའི་རྫས་ལ་མི་གཙང་བར་སོ་སོར་རྟོག་པའོ། །དེ་གཉི་གའི་
གནས་དང་མཐུན་པར་བསྒོམ་པ་ནི་སྣང་བའི་འདུ་ཤེས་ཉེ་བར་་་
བསྒོམ་མོ། །འབྲས་བུ་གང་ཞེ་ན། དེ་ལྟར་ཏིང་ངེ་འཛིན་
ལེགས་པར་ཡོངས་སུ་སྦྱང་བ་བྱས་ན། རྫུ་འཕྲུལ་ལ་སོགས་པའི་བ
287



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལཡོན་ཏན་བསྒྲུབ་པར་བྱ་བའི་ཆོས་མངོན་པར་ཤེས་པར་བྱ་བ་་
གང་དང་གང་མངོན་དུ་བྱ་བར་འདོད་པ་དེ་དང་དེ་ལ་་་་་༌་
སེམས་མངོན་པར་གཏོད་པ་དེ་རང་རང་གི་གནས་ཀྱི་ཆོས་་
སྤྱན་དང་མངོན་ཤེས་ལ་སོགས་པ་རྣམས་ལ་མངོན་དུ་འགྱུར་་་་་
བའི་སྐལ་བ་ཅན་དུ་འགྱུར་རོ། །དབང་པོ་རྣམས་ཀྱི་དམིགས་
པ་གང་ཞེ་ན། བདེན་པ་མངོན་པར་རྟོགས་པའི་ཆེད་དུ་ཡིན་པས་
འཕགས་པའི་བདེན་པ་བཞི་པོ་རྣམས་སོ། །ངོ་བོ་ཉིད་གང་
ཞེ་ན། དད་པ་དང་། བརྩོན་འགྲུས་དང་། དྲན་པ་དང༌། ཏིང་
ངེ་འཛིན་དང་། ཤེས་རབ་པོ། །གྲོགས་གང་ཞེ་ན། དེ་དག་
དང་མཚུངས་པར་ལྡན་པའི་སེམས་དང་སེམས་ལས་བྱུང་་་་
བའི་ཆོས་རྣམས་སོ། །བསྒོམ་པ་གང་ཞེ་ན། དད་པའི་དབང་
པོ་ནི་འཕགས་པའི་བདེན་པ་རྣམས་ལ་མངོན་པར་ཡིད་ཆེས་
པའི་ཚུལ་གྱིས་བསྒོམ་པར་འགྱུར་རོ། །མངོན་པར་ཡིད་ཆེས་
པ་སྐྱེས་པ་ནི་བདེན་པ་རྣམས་མྱུར་དུ་མངོན་པར་རྟོགས་པར་་
བྱ་བའི་ཕྱིར་འདུན་པའི་སྒོ་ནས་སྤྲོ་བའི་ཚུལ་གྱིས་བརྩོན་་་་་་་
འགྲུས་བསྒོམ་པར་འགྱུར་རོ། །བརྩོན་འགྲུས་བརྩམས་པ་ནི་
བདེན་པ་རྣམས་ལ་ཉེ་བར་གནས་པའི་དྲན་པ་དམིགས་རྣམ་་་
མི་བརྗེད་པའི་ཚུལ་གྱིས་བསྒོམ་པར་འགྱུར་རོ། །བདེན་པ་
རྣམས་ལ་དྲན་པ་ཉེ་བར་གནས་པའི་ཏིང་ངེ་འཛིན་ནི
དམིགས་པ་ལ་སེམས་རྩེ་གཅིག་པའི་ཚུལ་གྱིས་བསྒོམ་པར་་་་
288



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
འགྱུར་རོ། །བདེན་པ་རྣམས་ལ་མཉམ་པར་གཞག་པའི་ཤེས་
རབ་ནི་ཡང་དག་པ་ཇི་ལྟ་བ་བཞིན་རབ་ཏུ་རྣམ་པར་འབྱེད་་་་་་
པའི་ཚུལ་གྱིས་བསྒོམ་པར་འགྱུར་རོ། །འབྲས་བུ་གང་ཞེ་ན།
བདེན་པ་མྱུར་དུ་མངོན་པར་རྟོགས་པར་བྱེད་དེ་མཐོང་བའི་་་
ལམ་ཐོབ་པ་དང༌། དྲོ་བར་གྱུར་པ་དང་། རྩེ་མོ་དང་། བཟོད་
པ་དང་། ཆོས་ཀྱི་མཆོག་རྣམས་བསྒྲུབ་པའོ། །དབང་པོ་།
རྣམས་ལ་ཇི་ལྟ་བར་སྟོབས་རྣམས་ལ་ཡང་དམིགས་པ་ལ
སོགས་པ་ནི་སྔ་མ་དབང་པོ་དེ་བཞིན་ནོ། །འདི་ནི་བྱེ་བྲག་ཡིན་
ཏེ། མ་དད་པ་ལ་སོགས་པ་མི་མཐུན་པའི་ཕྱོགས་ངེས་པར་
བསྲབས་པས། བརྟན་པ་ཡིན་ཏེ་དེའི་ཕྱིར་འདི་དག་གི་དམིགས་
་ལ་སོགས་པ་མཐུན་དུ་ཟིན་ཀྱང་མི་མཐུན་པའི་ཕྱོགས་ཀྱིས་མི
བརྫི་བའི་ཕྱིར་བྱང་ཆུབ་ཕྱོགས་ཀྱི་ཆོས་གཞན་སྟོབས་རྣམས་སོ། །
བྱང་ཆུབ་ཀྱི་ཡན་ལག་རྣམས་ཀྱི་དམིགས་པ་གང་ཞེ་ན།
འཕགས་པའི་བདེན་པ་བཞི་པོ་དག་གི་ཆོས་ཉིད་ཡང་དག་པ་་
ཉིད་ཇི་ལྟ་བུའོ། །ངོ་བོ་ཉིད་གང་ཞེ་ན། དྲན་པ་དང༌། ཆོས་
རྣམ་པར་འབྱེད་པ་དང་། བརྩོན་འགྲུས་དང་། དགའ་བ་
དང་། ཤིན་ཏུ་སྦྱངས་པ་དང་། ཏིང་ངེ་འཛིན་དང་། བཏང་
སྙོམས་སོ། །དེ་ལ་དྲན་པ་ནི་དགེ་བའི་ཆོས་ཐམས་ཅད་མངོན་
པར་རྟོགས་པའི་གནས་ཀྱི་ཡན་ལག་གོ། །ཆོས་རྣམ་པར་འབྱེད་
པ་ནི་བྱང་ཆུབ་ཀྱི་ངོ་བོ་ཉིད་ཀྱི་ཡན་ལག་གོ། །བརྩོན་འགྲུས་
289



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནི་འདོད་པའི་ཡུལ་དུ་ཕྱིན་པར་བྱེད་པས་ངེས་པར་འབྱུང་བའི་་
ཡན་ལག་གོ། །དགའ་བ་ནི་སེམས་ཀྱི་རྒྱུད་ཚིམ་པར་བྱེད་པས་
ཕན་ཡོན་གྱི་ཡན་ལག་གོ། །ཤིན་ཏུ་སྦྱངས་པ་དང་། ཏིང་ངེ་
འཛིན་དང་། བཏང་སྙོམས་ནི་ཀུན་ནས་ཉོན་མོངས་པ་མེད་
པའི་ཡན་ལག་སྟེ། གང་གིས་ཀྱང་ཀུན་ནས་ཉོན་མོངས་པར་
མི་འགྱུར་བ་ཤིན་ཏུ་སྦྱངས་པ་སྟེ་དེས་གནས་ངན་ལེན་འཇིག་པའི་
ཕྱིར་དང་། གང་དུ་ཡང་ཀུན་ནས་ཉོན་མོངས་པར་མི་འགྱུར་
བ་ཏིང་ངེ་འཛིན་ཏེ་དེ་ལ་གནས་པ་གནས་འགྱུར་བའི་ཕྱིར་དང་།
ཀུན་ནས་ཉོན་མོངས་པ་གང་ཡང་མེད་པའོ། །དེ་ནི་བཏང་
སྙོམས་ཏེ་བརྣབ་སེམས་དང་ཡིད་མི་བདེ་དང་བྲལ་ནས་ཉོན་མོངས་་
པ་ཅན་མ་ཡིན་པའི་གནས་ཀྱི་ངོ་བོ་ཉིད་ཡིན་པའི་ཕྱིར་རོ། །གྲོགས་
གང་ཞེ་ན། དེ་དག་དང་མཚུངས་པར་ལྡན་པའི་སེམས་དང་
སེམས་ལས་བྱུང་བའི་ཆོས་རྣམས་སོ། །བསྒོམ་པ་གང་ཞེ་ན།
དྲན་པ་ཡང་དག་བྱང་ཆུབ་ཀྱི་ཡན་ལག །དབེན་པ་ལ་གནས་
པ། འདོད་ཆགས་དང་བྲལ་བ་ལ་གནས་པ། འགོག་པ་ལ་
གནས་པ། རྣམ་པར་སྤོང་བས་ཡོངས་སུ་བསྒྱུར་བ་བསྒོམ་
པའོ༑ །དྲན་པ་ཡང་དག་བྱང་ཆུབ་ཀྱི་ཡན་ལག་ཇི་ལྟ་བར་
བཏང་སྙོམས་ཡང་དག་བྱང་ཆུབ་ཀྱི་ཡན་ལག་གི་བར་དུ་་་་་་
ཡང་དེ་བཞིན་ནོ། །དབེན་པ་ལ་གནས་པ་ལ་སོགས་པའི་ཚིག་བཞི་
པོ་འདིས་ནི་བདེན་པ་ལ་དམིགས་པ་བྱང་ཆུབ་ཀྱི་ཡན་ལག་་་
290



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལབསྒོམ་པ་ཡོངས་སུ་བསྟན་ཏོ། །འདི་ལྟར་སྡུག་བསྔལ་ལ་སྡུག་
བསྔལ་ཉིད་དུ་དམིགས་པ་ནི། དེ་ལས་དབེན་པ་ཚོལ་བས་སྡུག་
བསྔལ་ལ་དམིགས་པ་ནི་དབེན་པ་ལ་གནས་པ་ཞེས་བྱའོ། །སྤོང་བའི་པ
མཚན་ཉིད་ནི་སྡུག་བསྔལ་ཀུན་འབྱུང་བ་སྟེ་སྡུག་བསྔལ་ཀུན་འབྱུང་་
བའི་དམིགས་པ་ནི་དེ་དང་བྲལ་བ་ཚོལ་བས་དེ་ལ་དམིགས་པ་ནི་་་་
འདོད་ཆགས་དང་བྲལ་བར་གནས་པའོ། །སྡུག་བསྔལ་འགོག་པ་ལ་
སྡུག་བསྔལ་འགོག་པར་དམིགས་པ་ནི་དེ་མངོན་དུ་བྱེད་པར་འདོད་
པ་དེ་ལ་དམིགས་པ་ནི་འགོག་པ་ལ་གནས་པའོ། །སྡུག་བསྔལ་འགོག་
པར་འགྲོ་བའི་ལམ་ནི་དེ་ལ་སྡུག་བསྔལ་རྣམ་པར་སྤང་བའི་ཕྱིར་་་་་
རྣམ་པར་སྤང་བ་ཞེས་བྱ་སྟེ། དེ་ལ་དེ་ལྟར་དམིགས་པ་ནི་དེ་བསྒོམ་
པ་ཚོལ་བས་དེ་ལ་དམིགས་པ་ནི་རྣམ་པར་སྤོང་བས་ཡོངས་སུ་་་་་
བསྒྱུར་བ་ཞེས་བྱའོ། །འབྲས་བུ་གང་ཞེ་ན། མཐོང་བས་སྤོང་
བར་བྱ་བའི་ཉོན་མོངས་པ་རྣམས་སྤངས་པའོ། །ལམ་གྱི་ཡན་
ལག་རྣམས་ཀྱི་དམིགས་པ་གང་ཞེ་ན། མཐོང་ལམ་ཐོབ་པ་དེའི་
འོག་ཏུ་འཕགས་པའི་བདེན་པ་བཞི་པོ་རྣམས་ཀྱི་ཡང་དག་་་
པ་ཉིད་ཇི་ལྟ་བའོ། །ངོ་བོ་ཉིད་གང་ཞེ་ན། ཡན་ལག་བརྒྱད་
དེ༑ ཡང་དག་པའི་ལྟ་བ་དང༌། ཡང་དག་པའི་རྟོག་པ་དང༌།
ཡང་དག་པའི་ངག་དང་། ཡང་དག་པའི་ལས་ཀྱི་མཐའ་དང་།
ཡང་དག་པའི་འཚོ་བ་དང་། ཡང་དག་པའི་རྩོལ་བ་དང་།
ཡང་དག་པའི་དྲན་པ་དང༌། ཡང་དག་པའི་ཏིང་ངེ་འཛིན་ཏོ།
291



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡདེ་ལ་ཡང་དག་པའི་ལྟ་བ་ནི་ཇི་ལྟར་མྱོང་བའི་དེ་ཁོ་ན་ཉིད་
ཡོངས་སུ་གཅོད་པའི་ཡན་ལག་གོ། །ཡང་དག་པའི་རྟོག་པ་
ནི་ཇི་ལྟར་རྟོག་པས་རྣམ་པར་བཞག་ནས་ངག་ཀུན་ནས་སློང་བའི་་་
ཕྱིར་གཞན་ལ་གོ་བར་བྱེད་པའི་ཡན་ལག་གོ། །ཡང་དག་པའི་
ངག་དང་། ལས་ཀྱི་མཐའ་དང་། འཚོ་བ་ནི་གཞན་ཡིད་ཆེས་
པར་བྱེད་པའི་ཡན་ལག་སྟེ། ཡང་དག་པའི་ངག་གིས་ནི་རྟོག་པ་
དང་དྲི་བ་དང་ལུང་སྟོན་པ་འབེལ་བའི་གཏམ་གཏན་ལ་འབེབས་་་
པས་ན་ལྟ་བ་དང་། ཡང་དག་པའི་ལས་ཀྱི་མཐའ་ནི་འགྲོ་བ་དང་
ལྡོག་པ་ལ་སོགས་པ་སྤྱོད་པ་ཕུན་སུམ་ཚོགས་པས་ཚུལ་ཁྲིམས་
དང་། ཡང་དག་པའི་འཚོ་བས་ནི་ཇི་ལྟར་གནས་པ་བཞིན་ཆོས་
གོས་ལ་སོགས་པ་ཚོལ་བ་ཡང་དག་པས་འཚོ་བ་རྣམ་པར་དག་
པའི་ཕྱིར་རོ། །ཡང་དག་པའི་རྩོལ་བ་ནི་སྒོམ་པས་སྤང་བར་བྱ་
བའི་ཉོན་མོངས་པའི་སྒྲིབ་པ་རྣམ་པར་སྦྱོང་བའི་ཡན་ལག་་་་་
གོ༑ །ཡང་དག་པའི་དྲན་པ་ནི་ཞི་གནས་ལ་སོགས་པའི་མཚན་མ་
མི་བརྗེད་པས་ཉེ་བའི་ཉོན་མོངས་པ་བྱིང་བ་ལ་སོགས་པའི་སྒྲིབ་
པ་རྣམ་པར་སྦྱོང་བའི་ཡན་ལག་གོ། །ཡང་དག་པའི་ཏིང་ངེ་
འཛིན་ནི་མངོན་པར་ཤེས་པ་ལ་སོགས་པ་ཡོན་ཏན་ཁྱད་པར་་་
ཅན་ལ་སྒྲིབ་པ་རྣམ་པར་སྦྱོང་བའི་ཡན་ལག་གོ། །གྲོགས་
གང་ཞེ་ན། དེ་དག་དང་མཚུངས་པར་ལྡན་པའི་སེམས་དང་།
སེམས་ལས་བྱུང་བའི་ཆོས་རྣམས་སོ། །བསྒོམ་པ་ནི་དབེན་པ་
292



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལ་གནས་པ་སོགས་བྱང་ཆུབ་ཀྱི་ཡན་ལག་བཞིན་ནོ། །བསྒོམ་
པའི་འབྲས་བུ་གང་ཞེ་ན། ལྟ་བས་རང་གི་ཇི་ལྟར་མྱོང་བའི་ཚུལ་
ཡོངས་སུ་གཅོད་པ་དང་། རྟོག་པས་དེ་གཞན་ལ་གོ་བར་བྱེད་
པ་དང་། ངག་ལས་མཐའ་འཚོ་བ་གསུམ་གྱིས་གཞན་ཡིད་ཆེས་
།
པར་བྱེད་པ་དང་། རྩོལ་བས་ཉོན་མོངས་པའི་སྒྲིབ་པ་རྣམ་
པར་དག་པ་དང༌། དྲན་པས་ཉེ་བའི་ཉོན་མོངས་པའི་སྒྲིབ་པ་
རྣམ་པར་དག་པ་དང༌། ཏིང་ངེ་འཛིན་གྱིས་ཡོན་ཏན་ཁྱད་པར་
ཅན་ལ་སྒྲིབ་པ་རྣམ་པར་དག་པའོ། །ལམ་བཞི་གང་ཞེ་ན།
མངོན་པར་ཤེས་པ་བུལ་ལ་དཀའ་བ་དང༌། མངོན་པར་ཤེས་
པ་མྱུར་ལ་དཀའ་བ་དང༌། མངོན་པར་ཤེས་པ་བུལ་ལ་སླ་བ་
དང་། མངོན་པར་ཤེས་པ་མྱུར་ལ་སླ་བ་སྟེ། དང་པོ་ནི་དད་པ་
ལ་སོགས་པའི་དབང་པོ་རྟུལ་པོ་ཉེར་བསྡོགས་ཙམ་ལས་དངོས་་
གཞིའི་བསམ་གཏན་མ་ཐོབ་པའིའོ། །གཉིས་པ་ནི་དད་སོགས་
ཀྱི་དབང་པོ་རྣོན་པོ་དངོས་གཞིའི་བསམ་གཏན་མ་ཐོབ་་་་་་
པའིའོ༑ །གསུམ་པ་ནི་དད་པ་ལ་སོགས་པའི་དབང་པོ་རྟུལ་པོ་
དངོས་གཞིའི་བསམ་གཏན་གྱི་སེམས་ཐོབ་པའིའོ། །བཞི་པ་ནི་
དད་པ་སོགས་ཀྱི་དབང་པོ་རྣོན་པོ་དངོས་གཞིའི་བསམ་གཏན་
གྱི་སེམས་ཐོབ་པའིའོ། །ཆོས་ཀྱི་གནས་བཞི་གང་ཞེ་ན། བརྣབ་
སེམས་མེད་བ་དང་། གནོད་སེམས་མེད་པ་དང་། ཡང་དག་
པའི་དྲན་པ་དང་། ཡང་དག་པའི་ཏིང་ངེ་འཛིན་ཏེ། བརྣབ་ལ
293



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སེམས་མེད་པ་དང༌། གནོད་སེམས་མེད་པ་ནི་རྗེས་སུ་ཆགས་
པ་དང་ཁོང་ཁྲོ་བའི་སྒོ་ནས་བསླབ་པའི་གནས་མི་ཉམས་པས་ལྷག་
པའི་ཚུལ་ཁྲིམས་ཀྱི་བསླབ་པ་རྣམ་པར་སྦྱོང་བའོ། །ཡང་དག་
པའི་དྲན་པ་ནི་དམིགས་པ་མི་བརྗེད་པར་སེམས་མཉམ་པར
འཇོག་པས་ལྷག་པའི་སེམས་སོ། 
།ཡང་དག་པའི་ཏིང་ངེ་
འཛིན་ནི་སེམས་མཉམ་པར་བཞག་པ་ལས་ཡང་དག་པ་ཇི་ལྟ་བ་་་་
བཞིན་ཤེས་པས་ལྷག་པའི་ཤེས་རབ་པོ། །ཞི་གནས་གང་ཞེ་ན།
འདི་ལྟ་སྟེ། ཕྱི་རོལ་གྱི་དམིགས་པ་རྣམས་ལས་སེམས་བསྡུ་ནས་
ནང་ཉིད་ལ་མི་གཡེང་བར་དང་པོར་སེམས་འཇོག་པ་དང་། དེ་
ལྟར་སེམས་གཡོ་བ་རགས་པ་ཐོག་མ་དེ་ཉིད་དུ་ཉེ་བར་བཏགས་པ་་
དེ་དམིགས་པ་དེ་ཉིད་ལ་རྒྱུན་གྱི་ཚུལ་དང་ཕྲ་བར་བྱེད་པར་མངོན་་
པར་སྡུད་པ་ནི་རྒྱུན་དུ་འཇོག་པ་དང་། དྲན་པ་བརྗེད་ནས་ཕྱི་
རོལ་ཏུ་གཡེང་བར་གྱུར་པ་དེ་དྲན་པས་བཀུག་ནས་བླན་ཏེ་འཇོག་
པ་དང་། སེམས་ཕྱི་རོལ་ཏུ་མི་འཕྲོ་བར་བྱ་བའི་ཕྱིར་ཐོག་མ་ཉིད་
དུ་དྲན་པ་ཉེ་བར་གནས་པར་བྱས་ཏེ་ཉེ་བར་འཇོག་པ་དང་།
སྔར་ལྟར་རྣམ་པར་གཡེང་བའི་རྒྱུ་གཟུགས་ལ་སོགས་པ་ལ་ཉེས་་་་་
དམིགས་ཀྱི་འདུ་ཤེས་ཀྱི་དབང་དུ་བྱས་ནས་ཐོག་མ་ཉིད་དུ་སེམས་་་
རབ་ཏུ་འཕྲོར་མི་སྟེར་བར་འདུལ་བར་བྱེད་པ་དང་། སེམས་
འཁྲུགས་པར་བྱེད་པ་ཉེ་བའི་ཉོན་མོངས་པ་རྣམ་པར་རྟོག་པ་རྣམས་
ལ་ཉེས་དམིགས་སུ་བལྟས་པས་འཕྲོར་མི་སྟེར་བར་ཞི་བར་བྱེད་པ་
:
294



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དང་༑ དྲན་པ་བརྗེད་ནས་རྣམ་པར་རྟོག་པ་ལ་སོགས་པ་ཀུན་ཏུ་
འབྱུང་བས་ན་དེ་དང་དུ་མི་ལེན་པར་རྣམ་པར་ཞི་བར་བྱེད་པ་་་་
དང་། མངོན་པར་འདུ་བྱེད་པ་སྐབས་མེད་ཅིང་བར་མ་ཆད་པར་
ཏིང་ངེ་འཛིན་ལ་རྒྱུན་དུ་བླན་ཏེ་རྩེ་གཅིག་ཏུ་འཇོག་པར་བྱེད་པ་་
དང་། ཤིན་ཏུ་གོམས་པའི་རིམ་གྱིས་མངོན་པར་འདུ་བྱེད་པ་མེད་
ཅིང་ལྷུན་གྱིས་གྲུབ་པར་སེམས་ཀྱི་ཏིང་ངེ་འཛིན་གྱི་རྒྱུན་གཡེང་བ་་་
མེད་པར་འབྱུང་བའི་མཉམ་པར་འཇོག་པའོ། །ལྷག་མཐོང་
གང་ཞེ་ན། འདི་ལྟ་སྟེ་ཆོས་རྣམས་ལ་དེ་ལ་དཔྱོད་པ་རྣམ་པར་
སྦྱོང་བ་ལ་དམིགས་པའམ་མཁས་པ་ལ་དམིགས་པའམ་ཉོན་མོངས་པ་
པ་རྣམ་པར་སྦྱོང་བ་ཡང་རུང་སྟེ་ཇི་སྙེད་ཡོད་པས་རྣམ་པར་་་་
འབྱེད་པ་དང་། ཇི་ལྟ་བ་བཞིན་དུ་ཡོད་པས་རབ་ཏུ་རྣམ་པར་པ
འབྱེད་པ་དང་། རྣམ་པར་རྟོག་པ་དང་བཅས་པའི་ཡིད་ལ་བྱེད་པ་
ཤེས་རབ་དང་བཅས་པས་མཚན་མར་བྱེད་པས་ཡོངས་སུ་རྣམ་་་་༌
པར་རྟོག་པ་དང་། ཀུན་ཏུ་རྟོག་པར་བྱེད་པས་ཡོངས་སུ་དཔྱོད་
པར་བྱེད་པ་སྟེ། ལྷག་མཐོང་གིས་གནས་ངན་ལེན་གྱི་ས་བོན་
དང་༑ ཞི་གནས་ཀྱིས་མངོན་དུ་གྱུར་པའི་མཚན་མའི་གཉེན་པོ་
ཉིད་དང་།ཕྱིན་ཅི་ལོག་འཁྲུལ་པ་ཐམས་ཅད་ལས་ངེས་པར་
འབྱིན་པ་དང་། ཕྱིན་ཅི་ལོག་མ་ཡིན་པ་ཡང་དག་པའི་དོན་ལ་
སེམས་འཇོག་པའི་ཕྱིར་རོ། །ཡང་ཞི་གནས་དང་ལྷག་མཐོང་
ལ་བརྟེན་ནས་ལམ་བཞིར་འགྱུར་ཏེ། གང་ཟག་ལ་ལ་ནི་ཞི་མ
295



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གནས་ཐོབ་པ་ཡིན་གྱི། ལྷག་མཐོང་ནི་མ་ཐོབ་པ་སྟེ། དེ་ཞི་
གནས་ཀྱི་ཏིང་ངེ་འཛིན་ལ་བརྟེན་ནས་ལྷག་མཐོང་རྣམ་པར་
བྱེད་པ་ནས་ཡོངས་སུ་དཔྱོད་པར་འབྱེད་པའི་བར་ལ་བརྩོན་པར་་
བྱེད་དོ། 
།གང་ཟག་ལ་ལ་ནི་ལྷག་མཐོང་ཐོབ་པ་ཡིན་གྱི་ཞི་
གནས་ནི་མ་ཐོབ་པ་སྟེ། དེ་ལྷག་མཐོང་ལ་བརྟེན་ནས་ཞི་
གནས་ཀྱི་སེམས་འཛིན་པ་རྣམས་ལ་བརྩོན་པར་བྱེད་དོ། །གང་
ཟག་ལ་ལ་ནི་ཞི་གནས་ཀྱང་ཐོབ་པ་མ་ཡིན་ལ་ལྷག་མཐོང་་
ཡང་ཐོབ་པ་མ་ཡིན་ཏེ། དེ་ཆོས་ཉན་པ་སོགས་ལ་རྒོད་པ་
མངོན་པར་ཚར་གཅོད་པའི་སེམས་ཀྱིས་ཞི་ལྷག་གཉི་ག་ལ་་་་་
བརྩོན་པར་བྱེད་དོ། །གང་ཟག་ལ་ལ་ནི་ཞི་གནས་དང་ལྷག་
མཐོང་ཡང་ཐོབ་པ་ཡིན་ཏེ། དེ་ཞི་གནས་དང་ལྷག་མཐོང་
ཡང་འདྲེས་པ་གྱུར་ནས་མཉམ་པར་ཟུང་དུ་འཇུག་གོ། །
དབང་པོ་ནི་གསུམ་སྟེ། མི་ཤེས་པ་ཀུན་ཤེས་པར་བྱེད་པའི་
དབང་པོ་དང་། ཀུན་ཤེས་པའི་དབང་པོ་དང་། ཀུན་ཤེས་པ་
དང་ལྡན་པའི་དབང་པོའོ། །མི་ཤེས་པ་ཀུན་ཤེས་པར་བྱེད་
པའི་དབང་པོ་གང་ཞེ་ན། སྦྱོར་བའི་ལམ་ངེས་པར་འབྱེད་པའི་
ཆ་དང་མཐུན་པ་དང་།མཐོང་བའི་ལམ་གྱི་སེམས་ཀྱི་སྐད་
ཅིག་བཅོ་ལྔ་ལ་གང་དབང་བྱེད་པ་སྟེ་ཡིད་ཀྱི་དབང་པོ་དང་་་་
དད་པ་ལ་སོགས་པ་ལྔ་དང་མི་ལྕོགས་མེད་པ་ལ་སོགས་པ་གནས་ཀྱི་
བྱེ་བྲག་གིས་ཇི་ལྟར་མཐུན་མཐུན་དུ་བདེ་བ་དང་ཡིད་བདེ་བ་དང་་
296



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཡིད་མི་བདེ་བ་དང་བཏང་སྙོམས་ཀྱི་དབང་པོ་རྣམས་ལས་གང་ཡང་
རུང་བའོ། །ཡིད་མི་བདེ་བའི་དབང་པོ་ནི་སྦྱོར་བའི་དུས་ན་ངེས
པར་འབྱེད་པའི་ཆ་དང་མཐུན་པའི་རྗེས་སུ་རྣམ་པར་ཐར་པ་མཆོག་
འདོད་པས་བསྡུས་པར་རིག་པར་བྱའོ། །དེ་དག་ནི་སྲིད་པར་དབང་
པོ་རྣམ་པ་བཅུའོ། །གཞན་དུ་བསམ་གཏན་དང་པོ་གཉིས་ཀྱི་དངོས་
གཞི་ལ་བརྟེན་ན་ཡིད་མི་བདེ་མེད་པས་དགུ་དང་། གསུམ་པ་ལ་
བརྟེན་ན་ཡིད་བདེ་བའང་མེད་པས་བརྒྱད་དང་། བཞི་པ་ལ་བརྟེན་པ
ན་བདེ་བའང་མེད་པས་བདུན་དུ་འགྱུར་བ་སོགས་ཡིན་ནོ། །ཀུན་
ཤེས་པའི་དབང་པོ་གང་ཞེ་ན། དབང་པོ་རྣམ་པར་བཅུ་པོ་དེ་
དག་ཉིད་མཐོང་བའི་ལམ་གྱི་སེམས་ཀྱི་སྐད་ཅིག་བཅུ་དྲུག་པ་་
ལ་བརྟེན་ནས་རྡོ་རྗེ་ལྟ་བུའི་ཏིང་ངེ་འཛིན་གྱི་བར་སློབ་པའི་་་
ལམ་ཐམས་ཅད་ལ་གང་དབང་བྱེད་པའོ། །ཀུན་ཤེས་པ་དང་
ལྡན་པའི་དབང་པོ་གང་ཞེ་ན། ཡིད་མི་བདེ་བར་མ་གཏོགས་
པའི་དབང་པོ་དགུ་མི་སློབ་པ་དགྲ་བཅོམ་པའི་ལམ་ལ་གང་
དབང་བྱེད་པའོ། །བསམ་གཏན་དང་པོའི་ས་པའི་ལམ་མངོན་
དུ་གྱུར་ཏེ་བསྒོམ་པ་ན་དེ་ལས་གཞན་འདོད་པ་དང་རབ་ཏུ་་་་་
ལྡན་པའི་དགེ་བའི་རྩ་བ་རྣམས་ཀྱང་བསྒོམ་པར་འགྱུར་ཏེ།
དེ་དག་ལ་དབང་འབྱོར་བ་ཐོབ་པའི་ཕྱིར་རོ། །བསམ་གཏན་
དང་པོའི་ས་པ་ན་འདོད་པ་ན་སྤྱོད་པའི་དགེ་བའི་རྩ་བ་རྣམས་
ལ་ཇི་ལྟ་བ་དེ་བཞིན་དུ་ས་གོང་མ་པའི་ལམ་ཐམས་ཅད་
297



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མངོན་དུ་གྱུར་ཏེ་བསྒོམ་པ་ན་ས་འོག་མ་པའི་དགེ་བའི་རྩ་བ་་་
རྣམས་ཀྱང་བསྒོམ་པར་འགྱུར་ཏེ། དེ་དག་ལ་དབང་འབྱོར་
བ་ཐོབ་པའི་ཕྱིར་རོ། །དབང་ཐོབ་པ་ནི་མཆོག་ཏུ་མངོན་དུ་གྱུར་
པའི་དབང་བྱེད་པར་རིག་པར་བྱའོ། །མཐར་ཕྱིན་པའི་ལམ་གང་
ཞེ་ན། གནས་ངན་ལེན་བག་ཆགས་ཐམས་ཅད་རྒྱུན་གཅོད་པ་
དང་༑ སྤང་བྱ་འདུ་བའམ་འཕྲད་པའི་འཐོབ་པ་རྣམས་ཀྱི་རྒྱུན་
ཆད་པ་དང་། སོ་སོར་བརྟགས་ཏེ་འགོག་པའི་བྲལ་བའི་འཐོབ་
པ་རྣམས་ཐོབ་པའི་ཕྱིར། དངོས་རྒྱུ་གཉེན་པོ་རྡོ་རྗེ་ལྟ་བུའི་ཏིང་
ངེ་འཛིན་ལ་བརྟེན་ནས་དེ་ཡི་རྗེས་དེ་མ་ཐག་ཏུ་གནས་མ་
ལུས་པར་གྱུར་ཏེ། ཟད་པ་ཤེས་པ་དང་། མི་སྐྱེ་བ་ཤེས་པའོ། །
རྣམ་གྲངས་སུ་མི་སློབ་པའི་ཆོས་བཅུ་ཡང་ཡིན་ཏེ། མི་སློབ་
པའི་ཡང་དག་པའི་ལྟ་བ་ནས། མི་སློབ་པའི་ཡང་དག་པའི་
ཏིང་ངེ་འཛིན་གྱི་བར་བརྒྱད་དང་། མི་སློབ་པའི་ཡང་དག་
པའི་རྣམ་པར་གྲོལ་བ་དང་། མི་སློབ་པའི་ཡང་དག་པའི་ཤེས་
པའོ༑ །གནས་ངན་ལེན་ཐམས་ཅད་གང་ཞེ་ན། མིག་ལ་སོགས་
པའི་ཆོས་རྣམས་ཀྱི་མིང་ལ་མངོན་པར་ཞེན་པའི་བག་ཆགས་ཀུན་ཏུ་
ལེན་པའི་རྣམ་པར་ཤེས་པ་ལ་གནས་པ་ཐོག་མ་མེད་པའི་དུས་ནས་་
རྗེས་སུ་ཞུགས་པ་ནི་མངོན་པར་བརྗོད་པའི་གནས་ངན་ལེན་་་་
ཀུན་ཏུ་འགྲོ་བ་དང༌། ཟག་པ་དང་བཅས་པའི་ཚོར་བ་རྣམས་ཀྱི་
བག་ཆགས་ནི་ཚོར་བའི་གནས་ངན་ལེན་དང་། ཉོན་མོངས་པ་
298



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
རྣམས་ཀྱི་བག་ལ་ཉལ་ནི་ཉོན་མོངས་པའི་གནས་ངན་ལེན་
དང་༑ ཟག་པ་དང་བཅས་པའི་ལས་ཀྱི་བག་ཆགས་ནི་ལས་ཀྱི་
གནས་ངན་ལེན་དང་། རྣམ་པར་སྨིན་པ་ལས་སུ་མི་རུང་བ་ནི་
རྣམ་པར་སྨིན་པའི་གནས་ངན་ལེན་དང༌། ཉོན་མོངས་པ་མི་
ཟད་ཅིང་རྒྱུན་རིང་བ་ནི་ཉོན་མོངས་པའི་སྒྲིབ་པའི་གནས་ངན་
ལེན་དང༌། ལམ་གྱི་བར་ཆད་བྱེད་པ་མཚམས་མེད་པ་ལ་སོགས་
པའི་ལས་ནི་ལས་ཀྱི་སྒྲིབ་པའི་གནས་ངན་ལེན་དང་། བདེན་པ་
མངོན་པར་རྟོགས་པ་དང་མི་མཐུན་པ་ངན་སོང་ལ་སོགས་པའི་ལུས་
ཐོབ་པ་ནི་རྣམ་པར་སྨིན་པའི་སྒྲིབ་པའི་གནས་ངན་ལེན་དང་།
དགེ་བའི་ཕྱོགས་ལ་སྦྱོར་བའི་བར་ཆད་འདོད་པ་ལ་འདུན་པ་ལ་་་་
སོགས་པ་ནི་སྒྲིབ་པའི་གནས་ངན་ལེན་དང་། རབ་ཏུ་བྱུང་བའི་
གེགས་བྱེད་པའི་སེམས་བྱུང་བ་ནི་རྟོག་པའི་གནས་ངན་ལེན་་་་
དང་། ཁ་ཟས་ཀྱི་དྲོད་མི་ཟིན་པ་ནི་ཟས་ཀྱི་གནས་ངན་ལེན་
དང་༑ གཉིས་ཀྱིས་གཉིས་སྤྲད་པ་ལས་གྱུར་པའི་ལུས་དང་སེམས་ལ་
གནོད་པ་ནི་འཁྲིག་པའི་གནས་ངན་ལེན་དང་། གཉིད་ལས་
གྱུར་པའི་ལུས་བེམ་པོ་ཉིད་ནི་རྨི་ལམ་གྱི་གནས་ངན་ལེན་དང་།
ཁམས་མ་སྙོམས་པ་ལས་གྱུར་པའི་ཉམས་རབ་ཏུ་མི་བདེ་བ་ནི་ནད་་
ཀྱི་གནས་ངན་ལེན་དང་། འགྱུར་བ་འགྱུར་བས་དབང་མེད་པ་
ཉིད་ནི་རྒ་བའི་གནས་ངན་ལེན་དང་། འཆི་བ་ནི་དབང་པོ་
ཐམས་ཅད་འཁྲུགས་པ་ཉིད་ནི་འཆི་བའི་གནས་ངན་ལེན་དང་།
299



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མ ཐུར་ཧ་ཅང་འགྲོ་བ་ལ་སོགས་པས་ལུས་དུབ་པ་ནི་ཡོངས་སུ་ངལ་བའི་་
གནས་ངན་ལེན་དང་། ཡོངས་སུ་མྱ་ངན་ལས་མི་འདའ་བའི་ཆོས་
ཅན་ནི་གནས་ངན་ལེན་བརྟན་པ་དང་། འདོད་པ་ན་སྤྱོད་པའི་
གནས་ངན་ལེན་ཆེན་པོ་དང་། གཟུགས་ན་སྤྱོད་པའི་གནས་
ངན་ལེན་འབྲིང་པོ་དང༌། གཟུགས་མེད་པ་ན་སྤྱོད་པའི་གནས་
ངན་ལེན་ཆུང་དུ་དང་། ཉན་རང་གི་བྱང་ཆུབ་ཀྱི་མི་མཐུན་པའི་
ཕྱོགས་ནི་ཉོན་མོངས་པའི་སྒྲིབ་པའི་གནས་ངན་ལེན་དང་།
ར་གྱིས་གནས་པའི་སྙོམས་པར་འཇུག་པ་དགུའི་མི་མཐུན་པའི་་་
ཕྱོགས་ནི་སྙོམས་པར་འཇུག་པའི་སྒྲིབ་པའི་གནས་ངན་ལེན་་་
དང་། ཐམས་ཅད་མཁྱེན་པ་ཉིད་ཀྱི་མི་མཐུན་པའི་ཕྱོགས་ནི་ཤེས་
བྱའི་སྒྲིབ་པའི་གནས་ངན་ལེན་ཏོ། །དེ་ལྟར་གནས་ངན་ལེན་
འདི་དག་ཐམས་ཅད་ཇི་ལྟར་གནས་མཐུན་མཐུན་དུ་རྒྱུན་བཅད་པ་་
ནི་མཐར་ཕྱིན་པའི་ལམ་སྟེ་ཇི་སྐད་དུ་སེམས་རྣམ་པར་གྲོལ་བ་་་་་
ཡོངས་སུ་རྫོགས་པ་དང་ཤེས་རབ་རྣམ་པར་གྲོལ་བ་ཡོངས་སུ་རྫོགས་
ན་ལུས་ཀྱི་གནས་ངན་ལེན་རྣམས་རྒྱུན་བཅད་དེ་ཞེས་གསུངས་པ་་་
ལྟར་རོ། །འཕྲད་པའི་འཐོབ་པ་རྣམས་གང་ཞེ་ན། གོང་དུ་
བསྟན་པའི་གནས་ངན་ལེན་དེ་དག་རྒྱུད་ལ་བསགས་པ་ལ་ཕྲད་་
པའི་འཐོབ་པ་ཞེས་གདགས་སོ། །བྲལ་བའི་འཐོབ་པ་རྣམས་
གང་ཞེ་ན། གནས་ངན་ལེན་དེ་དག་ཅི་རིགས་པར་གཉེན་པོས་
བཅོམ་སྟེ་ཟད་པ་ལ་བྲལ་བའི་འཐོབ་པ་ཞེས་གདགས་སོ། །རྡོ་བ
300



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པརྗེ་ལྟ་བུའི་ཏིང་ངེ་འཛིན་གང་ཞེ་ན། བསྒོམ་པའི་ལམ་གྱི་མཐའ་
སྤོང་བའི་ལམ་དུ་རིག་པར་བྱའོ། །དེའང་བསྡུ་ན་རྣམ་པ་གཉིས་ཏེ་
སྦྱོར་བའི་ལམ་གྱིས་བསྡུས་པ་དང༌། བར་ཆད་མེད་པའི་ལམ་
གྱིས་བསྡུས་པའོ། །སྦྱོར་བའི་ལམ་གྱིས་བསྡུས་པ་ནི་གང་ཕན་
ཆད་སྒྲིབ་པ་ཐམས་ཅད་ཀྱིས་མི་ཕྱེད་ཅིང་། སྒྲིབ་པ་ཐམས་
ཅད་ནི། ཤིགས་པར་ནུས་པའོ། །བར་ཆད་མེད་པའི་ལམ་གྱིས་
བསྡུས་པ་ནི་གང་གི་འོག་ཏུ་ཟད་པ་ཤེས་པ་དང་། མི་སྐྱེ་བ་
ཤེས་པ་འབྱུང་བ་སྟེ། རྡོ་རྗེ་ལྟ་བུའི་ཏིང་ངེ་འཛིན་དེ་ཡང་
འཇིག་རྟེན་པའི་ལམ་གྱིས་བར་མེད་པ་དང་། སྒྲིབ་པ་ཐམས་ཅད་
ཀྱིས་མི་ཕིགས་པས་བརྟན་པ། སྒྲིབ་པ་རྣམས་འཇོམས་པར་བྱེད་
པས་སྲ་བ། རྣམ་པར་མི་རྟོག་པས་རོ་གཅིག་པ། ཤེས་བྱ་ཐམས་
ཅད་ཀྱི་དེ་བཞིན་ཉིད་ལ་དམིགས་པས་ཁྱབ་པའོ། །དེ་རྣམས་ཀྱི་
དོན་དང་འདྲ་བར་བྱ་བའི་དོན་དུ་འདི་ལ་དགོངས་ནས་བཅོམ་
ལྡན་འདས་ཀྱིས་དཔེར་ན། བྲག་ཆེན་པོ་མ་གྲུམ་པ། སེར་ཀ་
མེད་ལ། ཁོང་སྟོང་མ་ཡིན་པ། གཅིག་ཏུ་འདུས་པ། ཤིན་ཏུ་
མཁྲེགས་པ་དེ་ནི་ཤར་ཕྱོགས་ཀྱི་རླུང་གིས་ཀྱང་མི་སྒུལ་ཅིང་་་
མི་གཡོས་སོ། །ཤར་ཕྱོགས་ཇི་ལྟ་བར་ཕྱོགས་ཐམས་ཅད་ཀྱང་
དེ་བཞིན་ནོ་ཞེས་གསུངས་སོ། །གནས་མ་ལུས་པར་གྱུར་པ་
གང་ཞེ་ན། དེ་རྣམ་པ་གསུམ་སྟེ། གང་མི་སློབ་པའི་ལམ་ཐོབ་
པའི་སེམས་ཀྱི་གནས་གྱུར་པ་དང་། འདི་ཆོས་ཉིད་ཀྱི་སེམས་
301



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པརང་བཞིན་གྱིས་འོད་གསལ་བ་གློ་བུར་གྱི་ཉེ་བའི་ཉོན་མོངས་པ་མ་་
ལུས་པ་དང་བྲལ་བར་གྱུར་པ་གང་ཡིན་པ་སྟེ་དེ་ཉིད་དེ་བཞིན་ཉིད་
གྱུར་ཞེས་པའི་ཐ་ཚིག་གོ། །ལམ་གྱི་གནས་སུ་གྱུར་པ་ནི་འཇིག་
རྟེན་པའི་ལམ་མངོན་པར་རྟོགས་པའི་དུས་ན་འཇིག་རྟེན་ལས་
འདས་པའི་ལམ་དུ་གྱུར་པ་དང༌། གནས་ངན་ལེན་གྱི་གནས་
གྱུར་པ་ནི་ཀུན་ཏུ་ལེན་པའི་རྣམ་པར་ཤེས་པ་ཉོན་མོངས་པ་ཐམས་
ཅད་ཀྱི་བག་ཆགས་ཀྱི་བག་ལ་ཉལ་དང་བྲལ་བར་རིག་པར་བྱའོ། །
ཟད་པ་ཤེས་པ་གང་ཞེ་ན། ཀུན་འབྱུང་བ་མ་ལུས་པ་སྤངས་པས་
རྒྱུ་ཟད་ནས་ཤེས་པ་གང་ཡིན་པའམ། ཟད་པ་སྟེ་དེའི་གནས་
སྐབས་ན་རྒྱུ་འགོག་པ་ལ་དམིགས་པའོ། །མི་སྐྱེ་བ་ཤེས་པ་གང་
ཞེ་ན། འབྲས་བུ་ཐམས་ཅད་གཏན་དུ་མི་སྐྱེ་བའི་ཆོས་ཅན་དུ་
སྤངས་ནས་ཤེས་པ་གང་ཡིན་པའམ། འབྲས་བུ་སྡུག་བསྔལ་གྱི་
བདེན་ ་པ་མི་སྐྱེ་བ་ལ་དམིགས་པའོ། །མི་སློབ་པའི་ཆོས་བཅུ་ནི་
མི་སློབ་པའི་ཡང་དག་པའི་ངག་དང་ལས་ཀྱི་མཐའ་དང་འཚོ་བ་
རྣམས་ནི་མི་སློབ་པའི་ཚུལ་ཁྲིམས་ཀྱི་ཕུང་པོ་དང་། ཡང་དག་
པའི་དྲན་པ་དང་ཏིང་ངེ་འཛིན་ནི་ཏིང་ངེ་འཛིན་གྱི་ཕུང་པོ་་་་
དང་༑ ཡང་དག་པའི་ལྟ་བ་དང་རྟོག་པ་དང་རྩོལ་བ་རྣམས་ནི་ཤེས་
རབ་ཀྱི་ཕུང་པོ་དང༌། ཡང་དག་པའི་རྣམ་པར་གྲོལ་བ་ནི་རྣམ་
པར་གྲོལ་བའི་ཕུང་པོ་དང་། ཡང་དག་པའི་ཤེས་རབ་ནི་རྣམ་
པར་གྲོལ་བའི་ཡེ་ཤེས་མཐོང་བའི་ཕུང་པོའི་དབང་དུ་བྱས་་་ཞེ་
302



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལམ་
སབ་པར་ཤེས་པར་བྱའོ། །ཡང་ལམ་གྱི་བདེན་པའི་རྣམ་པ་ནི་
མཚན་ཉིད་བཞིར་རིག་པར་བྱ་སྟེ། ལམ་གྱི་མཚན་ཉིད་དང་།
རིགས་པའི་མཚན་ཉིད་དང་། སྒྲུབ་པའི་མཚན་ཉིད་དང༌།
ངེས་པར་འབྱིན་པའི་མཚན་ཉིད་དོ། །ཅིའི་ཕྱིར་ལམ་གྱི་
མཚན་ཉིད་ཅེས་བྱ་ཞེ་ན། དེ་ཁོ་ནའི་དོན་ཡོངས་སུ་ཚོལ་བའི་
མ་ཡིན་པའི་ཕྱིར་རོ། །ཅིའི་ཕྱིར་རིགས་པའི་མཚན་ཉིད་ཅེས་
བྱ་ཞེ་ན། རིགས་པ་མ་ཡིན་པའི་ཉོན་མོངས་པའི་གཉེན་པོར་
གྱུར་པའི་ཕྱིར་རོ། །ཅིའི་ཕྱིར་སྒྲུབ་པའི་མཚན་ཉིད་ཅེས་བྱ་
ཞེ་ན། མི་རྟག་པ་ལ་རྟག་པར་འཛིན་པ་ལ་སོགས་པ་ཕྱིན་ཅི་ལོག་ཏུ་
གྱུར་པའི་སེམས་དེ་ཉིད་ཕྱིན་ཅི་མ་ལོག་པར་སྒྲུབ་པའི་ཕྱིར་་་༌
རོ། །ཅིའི་ཕྱིར་ངེས་པར་འབྱིན་པའི་མཚན་ཉིད་ཅེས་བྱ་ཞེ་
ན། ངེས་པར་འབྱུང་བ་རྟག་པའི་གནས་སུ་འགྲོ་བ་ཉིད་ཀྱི་ཕྱིར་
རོ༑ །བདེན་པ་རྣམས་ལ་རྣམ་པ་བཅུ་དྲུག་ནི་འཇིག་རྟེན་པ་
ཡང་ཡོད། འཇིག་རྟེན་ལས་འདས་པ་ཡང་ཡོད་དེ། འཇིག་
རྟེན་པ་རྣམས་དང་། འཇིག་རྟེན་ལས་འདས་པ་དག་བྱེ་བྲག་
ཅི་ཡོད་ཅེ་ན། ཤེས་བྱ་ལ་ལེགས་པར་མ་ཞུགས་པ་འཇིག་རྟེན་
པ་དང༌། ལེགས་པར་ཞུགས་པ་འཇིག་རྟེན་ལས་འདས་པ་དང་།
སྒྲིབ་པ་དང་བཅས་པ་འཇིག་རྟེན་པ་དང༌། སྒྲིབ་པ་མེད་པ་
འཇིག་རྟེན་ལས་འདས་པ་དང༌། རྣམ་པར་རྟོག་པ་དང་བཅས་
པ་འཇིག་རྟེན་པ་དང༌། རྣམ་པར་རྟོག་པ་མེད་པ་འཇིག་རྟེན་
303



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལས་འདས་པ་ཡིན་པའི་ཕྱིར་ཏེ། འདི་ནི་བྱེ་བྲག་གོ། །འདི་ལྟར་
འཇིག་རྟེན་ལས་འདས་པའི་རྣམ་པ་ལ་འཇུག་པ་ན་མི་རྟག་་་
པའི་དོན་མངོན་སུམ་དུ་མཐོང་གི་མི་རྟག་པ་ཉིད་ཅེས་བྱ་བར་
ཡོད་ཅེས་སྤྲོས་པའི་སྒོ་ནས་མཐོང་བ་ནི་མ་ཡིན་ནོ། །མི་རྟག་པ་
ཉིད་ཀྱི་དོན་ལ་ཇི་ལྟ་བ་དེ་བཞིན་དུ་སྡུག་བསྔལ་བ་ལ་སོགས་པ་
རྣམ་པ་ལྷག་མ་རྣམས་ལ་ཡང་ཇི་ལྟར་མཐུན་མཐུན་དུ་སྦྱར་་་
བར་རིག་པར་བྱའོ། །བདེན་པ་རྣམ་པར་ངེས་པ་ཞེས་བྱ་བ་
སྟེ༑ ཀུན་ལས་བཏུས་པ་གཉིས་པའོ།། །།
ཆོས་རྣམ་པར་ངེས་པ་གང་ཞེ་ན། ཆོས་ཞེས་བྱ་བ་ནི་
མདོའི་སྡེ་དང་། དབྱངས་ཀྱིས་བསྙད་པའི་སྡེ་དང༌། ལུང་དུ་
བསྟན་པའི་སྡེ་དང་། ཚིགས་སུ་བཅད་པའི་སྡེ་དང་། ཆེད་དུ་
བརྗོད་པའི་སྡེ་དང་། གླེང་གཞིའི་སྡེ་དང་། རྟོགས་པ་བརྗོད་
པའི་སྡེ་དང་། དེ་ལྟ་བུ་བྱུང་བའི་སྡེ་དང་། སྐྱེས་པའི་རབས་
ཀྱི་སྡེ་དང་། ཤིན་ཏུ་རྒྱས་པའི་སྡེ་དང་། རྨད་དུ་བྱུང་བའི་
ཆོས་ཀྱི་སྡེ་དང་། གཏན་ལ་དབབ་པར་བསྟན་པའི་སྡེའོ། །
མདོའི་སྡེ་གང་ཞེ་ན། གང་སྨོས་པའི་ཚུལ་གྱིས་རྐྱང་པ་སྟེ་ལྷུག་
པར་གསུངས་པ་སྟེ། ཕན་ཡོན་བཅུ་གཟིགས་ནས་དེ་བཞིན་
གཤེགས་པས་མདོར་བསྡུས་ཏེ་སྨྲོས་པའི་ཚུལ་གྱིས་ཆོས་སྟོན་་་
ཏེ༑ གོ་བར་བྱ་བའི་དོན་མང་དུ་རྣམ་པར་གཞག་པ་རྣམས་མདོར་
304



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བསྡུས་པས་ཚེགས་ཆུང་ངུས་རྣམ་པར་གཞག་པར་སླ་བ་དང༌།
ཉུང་ངུས་དོན་ཆེན་པོ་རྒྱས་པར་གོ་བར་བྱེད་པ་འདི་ལྟར་འཇོག་པ་་
དང་རྒྱུན་དུ་འཇོག་པ་ཞེས་པ་ལ་སོགས་པ་བཤད་སླ་བ་དང་། དེ་
ལྟར་བཤད་པས་ཉན་པ་པོས་ཀྱང་གཟུང་སླ་བ་དང་། ཆོས་འདི་
བསྒོམས་པས་ཡོན་ཏན་དེ་དང་དེ་ཐོབ་པ་ཡིན་ནོ་ཞེས་ཆོས་ལ་་་
གུས་པས་མྱུར་དུ་ཚོགས་ཡོངས་སུ་རྫོགས་པར་བྱེད་པ་དང༌།
དེ་རྫོགས་པས་མྱུར་དུ་ཆོས་ཉིད་རྟོགས་པར་འགྱུར་བའི་ཤེས་་་་་
རབ་རྣོ་བར་འགྱུར་བ་དང་། བསྟན་པ་ལ་ལེགས་པར་གནས་པར་
ཁོང་དུ་ཆུད་པས་སངས་རྒྱས་ལ་ཤེས་ནས་དད་པ་ཐོབ་པ་དང་།
དེ་བཞིན་དུ་ཆོས་དང་དགེ་འདུན་ལ་ཤེས་ནས་དད་པ་ཐོབ་པ་
དང་༑ དགོངས་པའི་དོན་ལ་རྩོལ་བ་ཆེན་པོས་རྟོགས་པས་མཐོང་
བའི་ཆོས་ལ་བདེ་བར་གནས་པའི་མཆོག་ལ་རེག་པ་དང༌།
ཡང་དག་པའི་དོན་འབེལ་བའི་གཏམ་གྱིས་གཏན་ལ་འབེབས་
པས་དམ་པ་རྣམས་ཀྱི་སེམས་མགུ་བར་བྱེད་དེ། དོན་ཟབ་མོ་
རྣམ་པར་འབྱེད་པར་ནུས་པས་དེའི་ཕྱིར་མཁས་པ་མཁས་པ་་་་
ཞེས་བྱ་བའི་གྲངས་སུ་འགྲོ་བའོ། །དབྱངས་ཀྱིས་བསྙད་པའི་
སྡེ་གང་ཞེ་ན། མདོའི་སྡེ་དེ་ཉིད་དུ་སྔར་ཚིག་ལྷུག་པོས་བཀྲལ་ཏེ་
དབུས་དང་མཐའ་མར་ཚིགས་སུ་བཅད་དེ་བསྟན་པ་ནི་ཚིགས་
སུ་བཅད་པའི་དབྱངས་ཀྱིས་བསྙད་པའོ། །ཡང་དྲང་བའི་དོན་
གྱི་མདོ་སྡེ་ཚིག་གི་དོན་གཞན་དུ་རྟོགས་པར་བྱེད་པས་་་་་་་
305



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དབྱངས་ཀྱིས་བསྙད་པའོ། །ལུང་དུ་བསྟན་པའི་སྡེ་གང་ཞེ་ན།
གང་ལས་ཉན་ཐོས་འདས་ཏེ་ཤི་བའི་དུས་བྱས་པ་དང་མ་
འོངས་པ་ན་འབྱུང་བ་ལུང་སྟོན་པའོ། །ཡང་ངེས་པའི་དོན་གྱི་
མདོ་སྡེ་ནི་རྣམ་པར་ཕྱེ་ནས་དགོངས་པ་ལུང་དུ་བསྟན་པའི་སྡེའོ།
གསུང་རབ་གང་ཞིག་སྒྲ་ཇི་བཞིན་དུ་ཁས་བླངས་ན་རིགས་པས་་་་་ག
གནོད་པ་དེ་ནི་དྲང་བའི་དོན་གྱི་མདོ་སྡེ། དེ་ལ་རིགས་པས་མི་
གནོད་པ་ནི་ངེས་པའི་དོན་གྱི་མདོ་སྡེའོ། །ཚིགས་སུ་བཅད་པའི་
སྡེ་གང་ཞེ་ན། ཐོག་མར་ཁོ་ན་ནས་ཚིགས་སུ་སྦྱར་བ་རྐང་པ་
བཅད་ནས་གསུངས་པ་སྟེ། ཚིགས་སུ་བཅད་པ་དེ་ནི་རྩ་བ་
གཉིས་པ་དང་སྟེ་དཔེར་ན། ཇི་སྲིད་ཟག་མེད་མ་ཐོབ་པར། །དེ་
སྲིད་སྐྱིལ་ཀྲུང་གཞིག་མི་བྱ། །ཞེས་པ་ལྟ་བུའོ། །རྩ་བ་གསུམ་པ་
དང་སྟེ་དཔེར་ན། ཚངས་པར་སྐྱེ་བར་བྱ་བའི་ཕྱིར། །འདི་ལ་འབད་
པ་བརྟན་པར་གྱིས། །ཆོས་འདི་དག་པ་གཡུང་དྲུང་ཡིན་ཞེས་པ་ལྟ་
བུའོ༑ །རྩ་བ་བཞི་པ་དང་སྟེ་དཔེར་ན། ནམ་མཁའ་ལ་ནི་གནས་
མེད་ལྟར། །ཕྱི་རོལ་པ་ལ་དགེ་སྦྱོང་མེད། །བྱིས་པ་རྣམས་ནི་སྤྲོས་ལ་
དགའ༑ །དེ་བཞིན་གཤེགས་རྣམས་སྤྲོས་མི་མངའ། །ཞེས་པ་ལྟར་རོ། །
རྩ་བ་ལྔ་པ་དང་སྟེ་དཔེར་ན། སྐྱོབ་པ་རྣམས་ཀྱི་ཆོས་འདི་ཡིས། །
བསྐལ་མང་བྱེ་བ་ཁྲག་ཁྲག་ཏུ། །སྔོན་ཆད་མ་མཐོང་མ་ཐོས་པ། །འཆི་
མེད་མྱ་ངན་མེད་པ་ཡི། །གོ་འཕང་འདི་ལ་རྗེས་སུ་རྟོགས། །ཞེས་པ་
ལྟར་རོ། །རྩ་བ་དྲུག་པའི་བར་དུའོ། །དེ་ཡང་འདི་ལྟར། འདས་ལ་།
306



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
་ལ་མ་རྗེས་སུ་འགྲོ་མི་བྱེད། །མ་འོངས་པ་ལ་རེ་བ་མེད། །ད་ལྟར་བྱུང་ཆོས་
གང་ཡིན་པ། །དེ་དང་དེ་ལ་རྣམ་ལྟ་བ། །མི་འཕྲོག་ཀུན་ཏུ་མི་
འཁྲུགས་པ། །དེ་ནི་མཁས་པས་འཕེལ་བར་བྱེད། །ཅེས་པ་ལྟ་བུའོ། །
ཆེད་དུ་བརྗོད་པའི་སྡེ་གང་ཞེ་ན། བསྟན་པ་གནས་པར་བྱ་བ་
འབའ་ཞིག་གི་ཕྱིར་གང་ཡི་རངས་ནས་བཅོམ་ལྡན་འདས་ཀྱི་ཆེད་
དུ་བརྗོད་པར་མཛད་པའོ། །གླེང་གཞིའི་སྡེ་གང་ཞེ་ན། གང་
ཟག་གང་གི་ཆེད་དུ་གསུངས་པ་དང་། བྱུང་བ་འདི་ལ
བཅས་པ་དང་བསླབ་པར་བཅས་པའི་བསླབ་པ་བཅས་པ་་་་་༌༌་
རྣམས་གསུངས་པའོ། །རྟོགས་པ་བརྗོད་པའི་སྡེ་གང་ཞེ་ན།
དཔེ་གཞན་རྒྱས་པ་དང་བཅས་པར་གསལ་བར་གསུངས་པ་
རྟོགས་པ་བརྒྱ་པའོ། །དེ་ལྟ་བུ་བྱུང་བའི་སྡེ་གང་ཞེ་ན། གང་
སྔོན་གྱི་དུས་སུ་རྒྱལ་པོ་ལ་སོགས་པ་བྱུང་བའི་སྦྱོར་བ་དང་ལྡན་་་་
པའོ། །སྐྱེས་པའི་རབས་ཀྱི་སྡེ་གང་ཞེ་ན། གང་བྱང་ཆུབ་
སེམས་དཔའི་སྤྱོད་པ་དང་ལྡན་པ་དོན་གྲུབ་ཀྱི་མདོ་ལྟ་བུའོ། །
ཤིན་ཏུ་རྒྱས་པའི་སྡེ་གང་ཞེ་ན། གང་བྱང་ཆུབ་སེམས་དཔའི་
སྡེ་སྣོད་དང་ལྡན་པའོ། །ཤིན་ཏུ་རྒྱས་པ་ཇི་ལྟ་བ་དེ་བཞིན་དུ་
ཐེག་པ་ཆེན་པོའི་རྣམ་གྲངས་གཞན་རྣམ་པར་འཐག་པ་དང་་་་
མཚུངས་པ་དང་བྲལ་ཡང་དེ་བཞིན་ནོ། །དེ་ནི་ཆེན་པོ་བདུན་
དང་ལྡན་པའི་ཕྱིར་ཐེག་པ་ཆེན་པོ་ཞེས་བརྗོད་དོ། །དེ་ཡང་དམིགས་
པ་ཆེན་པོ་དང་བསྒྲུབ་པ་དང་། ཡེ་ཤེས་དང་། བརྩོན་འགྲུས་དང་།
307



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཐབས་དང་། ཐོབ་པ་དང་། ལས་ཀྱི་ཁྱད་པར་གྱི་ཕྱིར་རོ། །ཅིའི་ཕྱིར་
ཤིན་ཏུ་རྒྱས་པ་ཞེས་བྱ་ཞེ་ན། སེམས་ཅན་ཐམས་ཅད་ལ་
མཐར་ཐུག་གི་ཕན་པ་དང་གནས་སྐབས་ཀྱི་བདེ་བའི་གནས་་་༌་
ཡིན་པ་དང༌། བརྗོད་བྱ་ཡོངས་སུ་རྫོགས་པས་རྒྱས་པ་དང་། ནམ་
མཁའ་མཛོད་ཀྱི་ཏིང་ངེ་འཛིན་ལ་སོགས་པ་བསྟན་པས་རྒྱ་ཆེ་བ་་་་
དང་། ཆོས་ལ་བདག་མེད་པ་བསྟན་པས་ཟབ་པའི་རྣམ་པར་
ཆོས་བསྟན་པའི་ཕྱིར་རོ། །ཅིའི་ཕྱིར་རྣམ་པར་འཐག་པ་ཞེས་
བྱ་ཞེ་ན། སྒྲིབ་པ་ཐམས་ཅད་དུ་རྣམ་པར་འཐག་ཅིང་འཇིག་
པའི་ཕྱིར་རོ། །ཅིའི་ཕྱིར་མཚུངས་བྲལ་ཞེས་བྱ་ཞེ་ན། འདི་
དང་མཚུངས་པ་གཞན་མེད་པའི་ཕྱིར་རོ། །རྨད་དུ་བྱུང་བའི་
ཆོས་ཀྱི་སྡེ་གང་ཞེ་ན། མདོ་གང་ལས་ཀུན་དགའ་བོའི་ཐོས་པ་
དང་ཤཱ་རིའི་བུའི་ཤེས་རབ་ལ་སོགས་པ་ཉན་ཐོས་དང་།
པའི་དབྱངས་ཀྱི་མཁྱེན་རབ་ལ་སོགས་པ་བྱང་ཆུབ་སེམས་དཔའ་
དང་། ཀུན་གཟིགས་ཀྱི་ཞིང་ཁམས་སོགས་སངས་རྒྱས་རྣམས་ཀྱི་
ཡོན་ཏན་ལས་བརྩམས་ཏེ་ངོ་མཚར་རྨད་དུ་བྱུང་བའི་ཆོས་
གཞན་དང་ཐུན་མོང་དུ་མ་བྱུང་བ་དུ་མ་བསྟན་པའོ། །གཏན་ལ
དབབ་པར་བསྟན་པའི་སྡེ་གང་ཞེ་ན། 
གང་དུ་མདོ་སྡེ་ལ་
སོགས་པའི་ཆོས་ཀྱི་མཚན་ཉིད་ཕྱིན་ཅི་མ་ལོག་པར་བསྟན་་་་
པའོ༑ །མདོའི་སྡེ་ལ་སོགས་པ་འདི་དག་ནི་སྡེ་སྣོད་གསུམ་དུ་
འགྱུར་ཏེ། མདོའི་སྡེ་དང༌། དབྱངས་ཀྱིས་བསྙད་པའི་སྡེ་འཛམ་
ར
ལ
308



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དང་༑ ལུང་དུ་བསྟན་པའི་སྡེ་དང༌། ཚིགས་སུ་བཅད་པའི་སྡེ་
དང་། ཆེད་དུ་བརྗོད་པའི་སྡེ་གང་ཡིན་པ་འདི་ནི་ཉན་ཐོས་
ཀྱི་མདོ་སྡེའི་སྡེ་སྣོད་དོ། །གླེང་གཞིའི་སྡེ་དང་། རྟོགས་པ་
བརྗོད་པའི་སྡེ་དང་། དེ་ལྟ་བུ་བྱུང་བའི་སྡེ་དང་། སྐྱེས་པའི་
རབས་ཀྱི་སྡེ་འཁོར་དང་བཅས་པ་འདི་ནི་འདུལ་བའི་སྡེ་་་
སྣོད་དོ། །དེ་ཡང་གླེང་གཞི་གཙོ་བོ་དང༌། གཞན་རྣམས་ནི་དེའི་།
འཁོར་དུ་རིག་པར་བྱའོ། །ཤིན་ཏུ་རྒྱས་པའི་སྡེ་དང་། རྨད་དུ་
བྱུང་བའི་ཆོས་ཀྱི་སྡེ་གང་ཡིན་པ་འདི་ནི་ཁྱད་པར་གྱི་མཐུ་་
བསམ་གྱིས་མི་ཁྱབ་ཅིང་རྒྱ་ཆེ་བ་བསྟན་པས་བྱང་ཆུབ་སེམས་་་
དཔའི་མདོ་སྡེའི་སྡེ་སྣོད་དོ། །གཏན་ལ་དབབ་པར་བསྟན་
པའི་སྡེ་ནི་ཉན་ཐོས་ཀྱི་ཐེག་པ་དང་ཐེག་པ་ཆེན་པོ་གཉི་གའི་་་་་
ཆོས་མངོན་པའི་སྡེ་སྣོད་དོ། །ཅིའི་ཕྱིར་དེ་བཞིན་གཤེགས་པ་
རྣམས་ཀྱིས་སྡེ་སྣོད་གསུམ་རྣམ་པར་གཞག་ཅེ་ན། ཉེ་བའི་
ཉོན་མོངས་པ་ཐེ་ཚོམ་མ་སྐྱེས་པ་མི་སྐྱེད་ཅིང་སྐྱེས་པ་རྒྱུན་གཅོད་
པའི་ཚུལ་གྱི་གཉེན་པོའི་ཕྱིར་མདོ་སྡེའི་སྡེ་སྣོད་རྣམ་པར་
གཞག་གོ། །ཉེ་བའི་ཉོན་མོངས་པ་འདོད་པ་བསོད་ནམས་ཀྱི་
མཐའ་དང་། ངལ་ཞིང་དུབ་པའི་མཐའ་གཉིས་དང་ལྡན་པའི་
གཉེན་པོའི་ཕྱིར་འདུལ་བའི་སྡེ་སྣོད་རྣམ་པར་གཞག་གོ། །
ཆོས་ཀྱི་མཚན་ཉིད་རྒྱ་ཆེར་བསྟན་པས་རང་གི་ལྟ་བ་མཆོག་ཏུ་་་་
འཛིན་པ་ཉེ་བའི་ཉོན་མོངས་པའི་གཉེན་པོའི་ཕྱིར། ཆོས་
309



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མངོན་པའི་སྡེ་སྣོད་རྣམ་པར་གཞག་གོ། །ཡང་བསླབ་པ་
གསུམ་བརྗོད་པས་གདུལ་བྱ་རྣམས་དེ་ལ་བྱང་བར་བྱ་བའི་ཕྱིར་་
མདོ་སྡེའི་སྡེ་སྣོད་རྣམ་པར་གཞག་གོ། །འདུལ་བ་ལ་བརྟེན་ནས་
ལྷག་པའི་ཚུལ་ཁྲིམས་དང་དེ་ཡོངས་སུ་དག་པས་འགྱོད་པ་མེད་་་
པ་ལ་སོགས་པའི་རིམ་གྱིས་ལྷག་པའི་སེམས་ཀྱི་བསླབ་པ་བསྒྲུབ་
པའི་ཕྱིར་འདུལ་བའི་སྡེ་སྣོད་རྣམ་པར་གཞག་གོ། །ལྷག་པའི་
ཤེས་རབ་ཀྱི་བསླབ་པ་མངོན་པར་བསྒྲུབ་པའི་ཕྱིར་ཆོས་རབ་་་
ཏུ་རྣམ་པར་འབྱེད་པ་རྒྱ་ཆེར་ཉེ་བར་བསྟན་པས་ཆོས་མངོན་པའི་
སྡེ་སྣོད་རྣམ་པར་གཞག་གོ། །ཡང་ཆོས་ཀྱི་ཚིག་དང་དོན་
བརྗོད་པའི་ཕྱིར་མདོ་སྡེའི་སྡེ་སྣོད་རྣམ་པར་གཞག་གོ། །རྗོད་
བྱེད་ཀྱི་ཆོས་དང་བརྗོད་བྱའི་དོན་གཉི་ག་མངོན་དུ་བྱ་བའི་
གཞིའི་བསླབ་པ་བསྒྲུབ་པའི་གནས་ཀྱི་ཕྱིར་འདུལ་བའི་སྡེ་སྣོད་
རྣམ་པར་གཞག་གོ། །ཕན་ཚུན་འབེལ་བའི་གཏམ་གྱིས་ཡང་
དག་པར་གཏན་ལ་འབེབས་པས་ཆོས་ལ་རྫོགས་པར་ལོངས་་་
སྤྱོད་པས་བདེ་བ་ལ་རེག་པར་གནས་པར་བྱ་བའི་ཕྱིར་ཆོས་་
མངོན་པའི་སྡེ་སྣོད་རྣམ་པར་གཞག་གོ། །ཉན་ཐོས་ཀྱི་ཐེག་པའི་
སྐབས་སུ་གནས་བརྟན་ཀུན་དགའ་བོས་ཆོས་ཀྱི་ཕུང་པོ་བརྒྱད་ཁྲི་་་
བཞི་སྟོང་གང་དག་གཟུང་བ་རྣམས་ནི་སྡེ་སྣོད་གསུམ་པོ་འདི་དག་་་
ཉིད་ཡིན་ནོ། །ཆོས་ཀྱི་ཕུང་པོ་གཅིག་གི་ཚད་ནི་གྲངས་བརྒྱ་ཕྲག་
བཅུ་ནི་ཆོས་ཀྱི་ཕུང་པོ་སྟེ་སྟོང་ཕྲག་གཅིག་ཅེས་པའི་ཐ་ཚིག་གོ། །དེ་
310



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལྟར་ན་ཆོས་ཀྱི་ཕུང་པོ་དེ་དག་ལ་ཚིགས་སུ་བཅད་པ་བྱེ་བ་ཕྲག་
བརྒྱད་དང་འབུམ་ཕྲག་བཞི་བཅུར་འགྱུར་བ་ཡིན་ནོ། །ཆོས་འདི་
དག་གང་གི་སྤྱོད་ཡུལ་ཡིན་ཞེ་ན། ཐོས་པ་ལས་བྱུང་བ་དང་།
བསམ་པ་ལས་བྱུང་བ་དང་། བསྒོམས་པ་ལས་བྱུང་བའི་
སེམས་དང་སེམས་ལས་བྱུང་བའི་ཆོས་རྣམས་ཀྱི་སྤྱོད་ཡུལ་་་་་
ལོ༑ །དམིགས་པའོ་ཞེས་བྱ་བའི་ཐ་ཚིག་གོ། །སེམས་དང་སེམས་
ལས་བྱུང་བའི་ཆོས་རྣམས་ནི་དམིགས་པ་དང་བཅས་པ་་་་་་་
དང་༑ རྣམ་པ་དང་བཅས་པ་དང་། གནས་དང་བཅས་པ་
དང་༑ མཚུངས་པར་ལྡན་པ་ཞེས་ཀྱང་བྱའོ། །ཆོས་ཀྱི་ནང་
ནས་དེ་དག་གི་དམིགས་པ་གང་ཞེ་ན། མིང་དང་ཚིག་དང་ཡི་
གེའི་ཚོགས་ཀྱིས་བསྡུས་པའི་མདོའི་སྡེ་ལ་སོགས་པའོ། །རྣམ་པ་
གང་ཞེ་ན། ཕུང་པོ་ལ་སོགས་པ་དང་ལྡན་པའི་དོན་གྱི་རྣམ་པ་
རྣམས་ཏེ་དེ་དག་ནི་སེམས་དང་སེམས་ལས་བྱུང་བ་ཉིད་ཡིན་པས་་
སོ༑ །གནས་གང་ཞེ་ན། བཤད་པའི་དུས་ན་གཞན་ལས་རྣམ་
པར་རིག་པ་ནི་ཐོས་བྱུང་གི་གནས་ཏེ་དེ་ནི་གཞན་གྱི་སྒྲ་ལས་ཤེས་་
པ་འབྱུང་བའི་ཕྱིར་དང་། དེའི་འོག་ཏུ་དྲན་པའི་བདག་ཉིད་ནི་
བསམ་བྱུང་གི་གནས་ཏེ་ཇི་ལྟར་ཐོས་པ་བཞིན་དུ་རྗེས་སུ་དྲན་པས་་
གོམས་པར་བྱེད་པའི་ཕྱིར་དང་། དེའི་འོག་ཏུ་བག་ཆགས་ནི་སྒོམ་
བྱུང་གི་གནས་ཏེ་རྗེས་སུ་དྲན་པ་མེད་ཀྱང་གོམས་པའི་བག་ཆགས་་་
ཀྱི་དབང་གིས་ཕྱིར་རྣམ་པར་འགྱུར་བས་སོ། །མཚུངས་པར་ལྡན་།ན
311



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་གང་ཞེ་ན། སེམས་དང་སེམས་ལས་བྱུང་བ་དག་ཕན་ཚུན་
གཅིག་གི་གྲོགས་གཅིག་ཡིན་པའི་ཚུལ་གྱིས་མདོ་ལ་སོགས་པ་
དང་མཚུངས་པར་ལྡན་པའི་རྣམ་པས་དམིགས་པ་ཡང་དག་་་་
པར་རྟོགས་པའོ། །ཆོས་ལ་དམིགས་པའི་རབ་ཏུ་དབྱེ་བ་གང་
ཞེ་ན། ཁྱབ་པའི་དམིགས་པ་དང་། སྤྱོད་པ་རྣམ་པར་སྦྱོང་
བའི་དམིགས་པ་དང་། མཁས་པའི་དམིགས་པ་དང་། ཉོན་
མོངས་པ་རྣམ་པར་སྦྱོང་བའི་དམིགས་པའོ། །དེ་ལས་ཁྱབ་
པའི་དམིགས་པ་གང་ཞེ་ན། རྣམ་པར་རྟོག་པ་དང་བཅས་
པའི་གཟུགས་བརྙན་དང༌། རྣམ་པར་མི་རྟོག་པའི་གཟུགས་
བརྙན་དང་། དངོས་པོའི་མཐའ་དང་། དགོས་པ་ཡོངས་སུ་
གྲུབ་པའོ། །ཡང་དེ་ལས་རྣམ་པར་རྟོག་པ་དང་བཅས་པའི་
གཟུགས་བརྙན་གང་ཞེ་ན། མོས་པ་ཡིད་ལ་བྱེད་པ་འཇིག་
རྟེན་པའི་བློས་གང་ཞི་གནས་དང་ལྷག་མཐོང་གི་དམིགས་
པའོ༑ །རྣམ་པར་མི་རྟོག་པའི་གཟུགས་བརྙན་གང་ཞེ་ན། དེ་
ཁོ་ན་ཡིད་ལ་བྱེད་པ་འཇིག་རྟེན་ལས་འདས་པ་དང་དེའི་རྗེས་་
ལས་ཐོབ་པས་གང་ཞི་གནས་དང་ལྷག་མཐོང་གི་དམིགས་་་་་་་
པའོ༑ །དངོས་པོའི་མཐའ་གང་ཞེ་ན། གང་ཆོས་རྣམས་ཀྱི་
གྲངས་ཇི་སྙེད་ཡོད་པ་དང་། མཚན་ཉིད་ཇི་ལྟ་བ་བཞིན་དུ་
ཡོད་པའོ། །ཇི་སྙེད་ཡོད་པ་ནི། ཕུང་པོ་དང་། ཁམས་དང་།
སྐྱེ་མཆེད་རྣམས་སོ། །ཇི་ལྟ་བ་བཞིན་དུ་ཡོད་པ་ནི། འདི་ལ་
312



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བདེན་པའི་སྒོ་ནས་ཕུང་སོགས་དེ་དག་ཉིད་ཇི་ལྟར་མཐུན་མཐུན་དུ་
འཕགས་པའི་བདེན་པ་བཞི་དང་། རྣམ་པའི་སྒོ་ནས་བདེན་པ་
རེ་རེ་ལ་བཞི་བཞི་སྟེ་རྣམ་པ་བཅུ་དྲུག་དང་། བྱེ་བྲག་མེད་པར་ནི་
ཐམས་ཅད་ཀྱང་དེ་བཞིན་ཉིད་དང་། ཆོས་ཀྱི་སྡོམ་གྱི་སྐབས་ཀྱིས་
ནི་འདུ་བྱེད་ཐམས་ཅད་སྐད་ཅིག་གིས་མི་རྟག་པ་དང་། འདུ་
བྱེད་ཐམས་ཅད་ཉོན་མོངས་པ་ལས་སྐྱེས་པས་སྡུག་བསྔལ་བ་་་་་
དང་༑ ཆོས་ཐམས་ཅད་ལ་བདག་གཉིས་མེད་པ་དང་། མྱ་ངན་
ལས་འདས་པ་ནི་རྣམ་པར་རྟོག་པ་ཐམས་ཅད་ཞི་བ་དང་། རྣམ་
པར་ཐར་པའི་རྣམ་པའི་སྐབས་ཀྱིས་ནི་བདག་གཉིས་ཀྱིས་སྟོང་པ་་་
ཉིད་དང་། བདག་ཏུ་འཛིན་པའི་རྟེན་ཉེར་ལེན་གྱི་ཕུང་པོ་ལྔ་ནི་
སྨོན་བྱའི་གནས་མ་ཡིན་པས་སྨོན་པ་མེད་པ་དང་། སྤང་བྱ་ཉེ་
བར་ཞི་བས་མཚན་མ་མེད་པའོ། །དགོས་པ་ཡོངས་སུ་གྲུབ་པ་
གང་ཞེ་ན། ཕྱིན་ཅི་མ་ལོག་པར་གནས་གྱུར་པའོ། །བདེན་པ་
རྣམ་པ་བཅུ་དྲུག་གི་ནང་ནས་རྣམ་པར་ཐར་པའི་སྒོ་སྟོང་པ་་་
ཉིད་ཀྱི་རྣམ་པ་དུ་ཞེ་ན། སྟོང་པའི་རྣམ་པ་དང་བདག་མེད་པའི་
རྣམ་པ་གཉིས་སོ། །སྨོན་པ་མེད་པའི་རྣམ་པ་དུ་ཞེ་ན། མི་རྟག་
པའི་རྣམ་པ་དང་། སྡུག་བསྔལ་བའི་རྣམ་པ་དང་། རྒྱུའི་རྣམ་པ་དང་།
ཀུན་འབྱུང་བའི་རྣམ་པ་དང་། རབ་སྐྱེས་རྣམ་པ་དང་རྐྱེན་གྱི་རྣམ་
པ་སྟེ་དྲུག་གོ། །དེ་དག་གིས་ཁམས་གསུམ་ལ་སྨོན་པ་མེད་པའི་ཕྱིར་
རོ༑ །མཚན་མ་མེད་པའི་རྣམ་པ་དུ་ཞེ་ན། ལྷག་མ་འགོག་ལམ་གྱི་མཔ
མ
313



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམ་པ་བརྒྱད་དོ། །འགོག་པ་དང་ལམ་ལ་མཚན་མར་བྱེད་མི་ནུས་
པའི་ཕྱིར་རོ། །སྤྱོད་པ་རྣམ་པར་སྦྱོང་བའི་དམིགས་པ་གང་ཞེ་
ན༑ འདོད་ཆགས་ལ་སྤྱོད་པ་རྣམས་ཀྱི་དམིགས་པ་ནི་མི་སྡུག་
པའོ༑ །ཞེ་སྡང་ལ་སྤྱོད་པ་རྣམས་ཀྱི་དམིགས་པ་ནི་བྱམས་པའོ། །
གཏི་མུག་ལ་སྤྱོད་པ་རྣམས་ཀྱི་དམིགས་པ་ནི་རྐྱེན་འདི་ལས་་་༌
བྱུང་བ་རྟེན་ཅིང་འབྲེལ་བར་འབྱུང་བའོ། །ང་རྒྱལ་ལ་སྤྱོད་
པ་རྣམས་ཀྱི་དམིགས་པ་ནི་ཁམས་དྲུག་གི་རབ་ཏུ་དབྱེ་བའོ། །
རྣམ་པར་རྟོག་པ་ལ་སྤྱོད་པ་རྣམས་ཀྱི་དམིགས་པ་ནི་དབུགས་་
དབྱུང་བ་དང་། རྔུབ་པ་རྗེས་སུ་དྲན་པའོ། །མཁས་པའི་
དམིགས་པ་གང་ཞེ་ན། ཕུང་པོ་ལ་མཁས་པ་དང་། ཁམས་ལ་
མཁས་པ་དང་། སྐྱེ་མཆེད་ལ་མཁས་པ་དང་། རྟེན་ཅིང་
འབྲེལ་བར་འབྱུང་བ་ལ་མཁས་པ་དང་། གནས་དང་གནས་
མ་ཡིན་པ་ལ་མཁས་པའོ། །གནས་དང་གནས་མ་ཡིན་པ་ལ་
མཁས་པ་ཇི་ལྟར་ཞེ་ན། རྟེན་ཅིང་འབྲེལ་བར་འབྱུང་བ་ལ་
མཁས་པ་ལས་བལྟའོ། །རྟེན་ཅིང་འབྲེལ་བར་འབྱུང་བ་ལ་མ
མཁས་པ་དང་། གནས་དང་གནས་མ་ཡིན་པ་ལ་མཁས་པ་བྱེ་
བྲག་ཅི་ཡོད་ཅེ་ན། མ་རིག་པ་ལ་སོགས་པའི་ཆོས་རྣམས་ལས་
འདུ་བྱེད་ལ་སོགས་པའི་ཆོས་རྣམས་མངོན་པར་འབྱུང་བའི་་་་
ཕྱིར་རྒྱུ་མེད་པ་དང་དབང་ཕྱུག་ལ་སོགས་པ་མི་མཐུན་པའི་རྒྱུ་་་
ཡོངས་སུ་སྤངས་པས་རྟེན་ཅིང་འབྲེལ་བར་འབྱུང་བ་ལ་་་་་་་
314



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མཁས་པའོ། །ཆོས་ཙམ་གྱི་རྒྱུ་ལས་བྱུང་བ་ཡིན་དུ་ཟིན་ཀྱང་ལེགས་
པར་སྤྱད་པས་བདེ་བ་དང་ཉེས་པར་སྤྱད་པས་སྡུག་བསྔལ་འབྱུང་བ་
རྒྱུ་དང་མཐུན་པར་འབྲས་བུ་འབྱུང་བ་ཡོངས་སུ་གཟུང་བའི་
ཕྱིར་གནས་དང་གནས་མ་ཡིན་པ་ལ་མཁས་པའོ། །ཉོན་
མོངས་པ་རྣམ་པར་སྦྱོང་བའི་དམིགས་པ་གང་ཞེ་ན། འཇིག་
རྟེན་པའི་ལམ་གྱི་སྐབས་སུ་ས་འོག་མ་རྣམས་ཀྱི་ནི་རགས་པ་
ཉིད་དོ། །ས་གོང་མ་རྣམས་ཀྱི་ནི་ཞི་བ་ཉིད་དོ་ཞེས་དམིགས་
པས་ཀུན་ནས་དཀྲིས་པ་རྣམ་པར་གནོན་པ་བྱེད་དོ། །འཇིག་རྟེན་
ལས་འདས་པའི་ལམ་གྱི་སྐབས་སུ་ནི་བསྡུ་ན་དེ་བཞིན་ཉིད་དང་།
དབྱེ་ན་འཕགས་པའི་བདེན་པ་བཞིའོ། །དེ་ལྟར་དམིགས་པས་
བག་ལ་ཉལ་ལེགས་པར་བཅོམ་པའི་ཕྱིར་རོ། །མདོ་སྡེ་ལ་སོགས་པའི་
ཆོས་ལ་བརྩོན་པ་ཆོས་ལ་རྣམ་པར་དཔྱོད་པ་ན་རིགས་པ་དུ་
ཞིག་གིས་རྣམ་པར་དཔྱོད་ཅེ་ན། བཞིས་དཔྱོད་དེ། ལྟོས་པའི་
རིགས་པ་དང༌། བྱ་བ་བྱེད་པའི་རིགས་པ་དང་། གཏན་
ཚིགས་བསྒྲུབ་པའི་རིགས་པ་དང༌། ཆོས་ཉིད་ཀྱི་རིགས་པའོ། །
ལྟོས་པའི་རིགས་པ་གང་ཞེ་ན། གང་འདུ་བྱེད་རྣམས་འབྱུང་
བ་ན་རྐྱེན་ལ་ལྟོས་པའོ། །འདི་ལྟར་མྱུ་གུ་འབྱུང་བ་ན་ས་བོན་དང་
དུས་དང་ཆུ་དང་ས་རྣམས་ལ་ལྟོས་པ་དང་རྣམ་པར་ཤེས་པ་ནི་་་
དབང་པོ་དང་དོན་དང་ཡིད་ལ་བྱེད་པ་རྣམས་ལ་ལྟོས་པ་ལྟ་བུའོ། །
བྱ་བ་བྱེད་པའི་རིགས་པ་གང་ཞེ་ན། གང་རང་གི་མཚན་ཉིད་
315



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལཐ་དད་པའི་ཆོས་རྣམས་སོ་སོ་རང་གི་བྱ་བ་བྱེད་པའོ། །འདི་
ལྟར་མིག་ལ་སོགས་པ་ནི་མིག་གི་རྣམ་པར་ཤེས་པ་ལ་སོགས་པའི་་་་
གནས་ཀྱི་དངོས་པོའོ། 
།གཟུགས་ལ་སོགས་པ་ནི་དམིགས་པའི་
དངོས་པོའོ། །མིག་གི་རྣམ་པར་ཤེས་པ་ལ་སོགས་པ་ནི་སོ་སོར་རྣམ་
པར་རིག་པར་བྱེད་པའོ། །གསེར་མགར་ལ་སོགས་པ་ལག་བཟོ་
རྣམས་ནི་གསེར་བུམ་ལ་སོགས་པ་བྱེད་པ་པོ་ལ་སོགས་པ་དག་གོ། །
གཏན་ཚིགས་བསྒྲུབ་པའི་རིགས་པ་གང་ཞེ་ན། གང་བསྒྲུབ་
པར་བྱ་བའི་དོན་ངོ་བོ་ཉིད་དང་ཁྱད་པར་གྱིས་བསྡུས་པ་ལ་མངོན་
སུམ་ལ་སོགས་པའི་ཚད་མ་དང་མི་འགལ་བར་སྟོན་པའོ། 
།
ཆོས་ཉིད་ཀྱི་རིགས་པ་གང་ཞེ་ན། ཐོག་མ་མེད་པའི་དུས་ནས་
མེའི་ཚ་བ་ལ་སོགས་པ་རང་དང་སྤྱིའི་མཚན་ཉིད་དུ་གནས་་་་་་
པའི་ཆོས་རྣམས་ལ་དེ་ནི་དེའི་རང་བཞིན་ནི་ཆོས་ཉིད་དུ་
གྲགས་པའོ། །ཆོས་ལ་རིགས་པས་དཔྱོད་པ་ལ་བརྩོན་པའི་
ཀུན་ཏུ་ཚོལ་བ་གང་ཞེ་ན། ཀུན་ཏུ་ཚོལ་བ་བཞི་སྟེ། མིང་ཀུན་
ཏུ་ཚོལ་བ་དང་། དངོས་པོ་ཀུན་ཏུ་ཚོལ་བ་དང༌། ངོ་བོ་ཉིད་
དུ་འདོགས་པ་ཀུན་ཏུ་ཚོལ་བ་དང་། བྱེ་བྲག་ཏུ་འདོགས་པ་
ཀུན་ཏུ་ཚོལ་བའོ། །མིང་ཀུན་ཏུ་ཚོལ་བ་གང་ཞེ་ན། གང་མིང་
གི་ཚོགས་དང་། ཚིག་གི་ཚོགས་དང་། ཡི་གེའི་ཚོགས་རྣམས་
ཀྱི་ངོ་བོ་ཡིད་ཀྱི་བརྗོད་པ་ཙམ་ལས་གུད་ན་མེད་པས་རང་གི་་་་
མཚན་ཉིད་ཡོངས་སུ་གྲུབ་པ་མེད་པར་རྟོག་པའོ། །དངོས་པོ་
316



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཀུན་ཏུ་ཚོལ་བ་གང་ཞེ་ན། གང་མིང་གི་ཚོགས་ལ་སོགས་པ་ལྟ་བ་
དེ་བཞིན་དུ་ཕུང་པོ་དང་ཁམས་དང་། སྐྱེ་མཆེད་ཀྱི་མཚན་
ཉིད་ཀྱང་ཡིད་ཀྱི་བརྗོད་པ་ཙམ་ལས་གུད་ན་ཡོངས་སུ་གྲུབ་པ་་་་
མེད་པར་རྟོག་པའོ། །ངོ་བོ་ཉིད་དུ་འདོགས་པ་ཀུན་ཏུ་ཚོལ་
བ་གང་ཞེ་ན། གང་བརྗོད་པ་མིང་དང་། བརྗོད་པར་བྱ་བ་
དོན་གཉིས་ཕན་ཚུན་འབྲེལ་བ་ལ་མིག་ལ་སོགས་པའི་ངོ་བོ་ཉིད་་
དུ་འདོགས་པ་ཙམ་གྱི་ཐ་སྙད་ཀྱི་རྒྱུ་ཉིད་དུ་རྟོག་པའོ། །ཁྱད་
པར་དུ་འདོགས་པ་ཀུན་ཏུ་ཚོལ་བ་གང་ཞེ་ན། གང་བརྗོད་པ་
དང་བརྗོད་པར་བྱ་བ་ཕན་ཚུན་འབྲེལ་བ་ལ་རྟག་པ་དང་མི་་་་
རྟག་པ་དང་བླ་ན་ཡོད་པ་དང་བླ་ན་མེད་པ་དང་གཟུགས་ཅན་དང་
གཟུགས་ཅན་མ་ཡིན་པ་དང་བསྟན་དུ་ཡོད་པ་དང་། བསྟན་དུ་མེད་
པར་ཁྱད་པར་གྱི་མཚན་ཉིད་དུ་འདོགས་པ་ཙམ་གྱི་ཐ་སྙད་ཀྱི་་
རྒྱུ་ཉིད་དུ་རྟོག་པའོ། །ཆོས་ཀུན་ཏུ་ཚོལ་བ་ལ་བརྩོན་པའི་
ཡང་དག་པ་ཇི་ལྟ་བ་བཞིན་དུ་ཡོངས་སུ་ཤེས་པ་གང་ཞེ་ན།
ཡང་དག་པ་ཇི་ལྟ་བ་བཞིན་དུ་ཡོངས་སུ་ཤེས་པ་བཞི་སྟེ།
མིང་ཚོལ་བར་རྟོགས་པ་ཡང་དག་པ་ཇི་ལྟ་བ་བཞིན་དུ
ཡོངས་སུ་ཤེས་པ་དང་། དངོས་པོ་ཚོལ་བར་རྟོགས་པ་དང་།
ངོ་བོ་ཉིད་དུ་འདོགས་པ་ཚོལ་བར་རྟོགས་པ་དང་། ཁྱད་པར་
དུ་འདོགས་པ་ཚོལ་བར་རྟོགས་པ་ཡང་དག་པ་ཇི་ལྟ་བ་
བཞིན་དུ་ཡོངས་སུ་ཤེས་པའོ། །མིང་ཚོལ་བར་རྟོགས་པ་ཡང་པ
317



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དག་ཇི་ལྟ་བ་བཞིན་དུ་ཡོངས་སུ་ཤེས་པ་གང་ཞེ་ན། མིང་
ཚིག་ཡི་གེ་རྣམས་དོན་ལ་མི་དམིགས་པར་ཤེས་པའོ། །དངོས་པོ་
ཚོལ་བར་རྟོགས་པ་ཡང་དག་པ་ཇི་ལྟ་བ་བཞིན་དུ་ཡོངས་སུ་
ཤེས་པ་གང་ཞེ་ན། སྒྲས་ཇི་ལྟར་བརྗོད་པ་དེ་བཞིན་དུ་དངོས་
པོའི་མཚན་ཉིད་དོན་ལ་མི་དམིགས་པར་ཤེས་པའོ། །ངོ་བོ་
ཉིད་དུ་འདོགས་པ་ཚོལ་བར་རྟོགས་པ་ཡང་དག་པ་ཇི་ལྟ་བ་་
བཞིན་དུ་ཡོངས་སུ་ཤེས་པ་གང་ཞེ་ན། མིང་གིས་བརྗོད་བྱའི་ངོ་
བོ་ཉིད་རྫས་སུ་མི་དམིགས་པར་ཤེས་པའོ། 
།ཁྱད་པར་དུ་
འདོགས་པ་ཚོལ་བར་རྟོགས་པ་ཡང་དག་པ་ཇི་ལྟ་བ་བཞིན་་་
དུ་ཡོངས་སུ་ཤེས་པ་གང་ཞེ་ན། ཚིག་གིས་སོ་སོར་བསྟན་པའི་བྱེ་
བྲག་རྣམས་རྫས་སུ་མི་དམིགས་པར་ཤེས་པའོ། །ཆོས་ལ་ཏིང་
ངེ་འཛིན་པར་བརྩོན་པའི་རྣལ་འབྱོར་གྱིས་གང་ཞེ་ན། དེ་ནི་
རྣམ་པ་ལྔར་བལྟ་སྟེ། གཞི་དང༌། སྐྱེད་པ་དང་། མེ་ལོང་ལྟ་བུ་
དང་༑ སྣང་བ་དང༌། གནས་སོ། །གཞི་གང་ཞེ་ན། ཚོགས་
བསགས་པའི་བདེན་པ་ལས་བརྩམས་ཏེ་མང་དུ་ཐོས་པ་ནི་ཞི་མ
གནས་དང་ལྷག་མཐོང་གི་གནས་སུ་གྱུར་པ་ཉིད་དོ།།སྐྱེད་པ་
གང་ཞེ་ན། མང་དུ་ཐོས་པ་དེ་ལ་དམིགས་པ་ཕྱིན་ཅི་མ་ལོག་པར་
ཚུལ་བཞིན་ཡིད་ལ་བྱེད་དེ་སེམས་འཛིན་པའོ། །མེ་ལོང་ལྟ་བུ་
གང་ཞེ་ན། མང་དུ་ཐོས་པ་དེ་ལ་དམིགས་པའི་ཏིང་ངེ་འཛིན་
མཚན་མ་དང་བཅས་པ་སྟེ་ཤེས་བྱའི་གཟུགས་བརྙན་ལ་ཡོངས་་་
318



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
སུ་རྟོགས་པར་ལྟའོ། །སྣང་བ་གང་ཞེ་ན། གཟུང་བ་དང་འཛིན་
པ་མི་དམིགས་པར་མངོན་སུམ་དུ་ཤེས་པའོ། །འདི་ལ་དགོངས་
ནས་བཅོམ་ལྡན་འདས་ཀྱིས། བྱང་ཆུབ་སེམས་དཔའ་བསྐལ་
པ་གྲངས་མེད་པའི་ཚོགས་བསགས་པ་སྔོན་དུ་སོང་ནས་ཏིང་ངེ་་་་་
འཛིན་ལ་མཉམ་པར་གཞག་པ་ན། ཡིད་ཀྱི་གཟུགས་བརྙན་
ཙམ་དུ་མཐོང་བས་ན། དེ་ལ་དོན་གྱི་འདུ་ཤེས་ལྡོག་སྟེ་དེ་ནས།
རང་གི་འདུ་ཤེས་ཉིད་དུ་ངེས་པར་གཟུང་ངོ༌། །དེ་ལྟར་རང་གི་
སེམས་ཙམ་ལ་གནས་ནས།ཕྱི་རོལ་གྱི་གཟུང་བ་མེད་པར་
རྟོགས་པར་བྱ། དེ་ཡི་འོག་ཏུ་འཛིན་པའང་མེད་པར་ཤེས་པས།
དེ་ནས་མི་དམིགས་པ་ལ་རེག་པར་བྱ། ཞེས་ལེགས་པར་
གསུངས་སོ། །ལེགས་པར་བཀའ་སྩལ་ཏོ། །གནས་གང་ཞེ་ན།
གནས་ངན་ལེན་དང་བྲལ་བའི་གནས་ཡོངས་སུ་གྱུར་པའོ། །ཇི་
ལྟར་ན་ཆོས་རྣམས་ལ་ཆོས་ལ་མཁས་པ་ཡིན་ཞེ་ན། མྱུར་དུ་
འཛིན་པ་སྟེ་ཚིག་དང་ཡི་གེ་རྣམས་མང་དུ་ཐོས་པ་ཉིད་ཀྱི་ཕྱིར་་་
རོ༑ །ཇི་ལྟར་ན་དོན་ལ་མཁས་པ་ཡིན་ཞེ་ན། ཆོས་མངོན་པ་
དང་འདུལ་བ་གཏན་ལ་འབེབས་པའི་མངོན་པའི་མཚན་ཉིད་་་
ཤེས་པ་ཉིད་ཀྱི་ཕྱིར་རོ། །ཇི་ལྟར་ན་ཡི་གེ་ལ་མཁས་པ་ཡིན་
ཞེ་ན། ངེས་པའི་ཚིག་བཟང་པོའི་རང་བཞིན་ཏུ་གསུང་རབ་ཀྱི་
ཡི་གེ་ཤེས་པ་ཉིད་ཀྱི་ཕྱིར་རོ། །ཇི་ལྟར་ན་ངེས་པའི་ཚིག་ལ་
མཁས་པ་ཡིན་ཞེ་ན། བདག་གོ་བདག་གོ་ཞེས་ཡུལ་མིའི་ངེས་ལ
319



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པའི་ཚིག་སྟེ་མིང་ལ་མངོན་པར་མ་ཞེན་པར་དེ་དག་གི་རྗེས་་་སྟེ
སུ་ཐ་སྙད་འདོགས་པ་ཤེས་པ་ཉིད་ཀྱི་ཕྱིར་རོ། །ཇི་ལྟར་ན་
སྔོན་གྱི་མཐའ་དང་ཕྱི་མའི་མཐར་འབྲེལ་བ་ལ་མཁས་པ་་་་་
ཡིན་ཞེ་ན། སྔོན་གྱི་མཐར་ཐོས་པའི་ཆོས་གཟུང་བ་དང་། དེ་ལ་
བརྟེན་ནས་ཕྱི་མའི་མཐའ་ངེས་པར་འབྱུང་བར་བྱ་བ་ཤེས་པ་
ཉིད་ཀྱི་ཕྱིར་རོ། །ཇི་ལྟར་ན་ཆོས་རྣམས་ལ་ཆོས་ལ་གནས་པ་
ཉིད་ཡིན་ཞེ་ན། བསྒོམ་པ་ལ་མ་བརྟེན་པར་ཐོས་པ་དང་
སེམས་པའི་སྦྱོར་བ་འབའ་ཞིག་གིས་ཀྱང་ཆོས་ཀྱི་དོན་རྫོགས་་་
པ་ལ་གནས་པ་མ་ཡིན་ལ། ཐོས་པ་དང་སེམས་པས་གཏན་ལ་
འབེབས་པ་ལ་མ་བརྟེན་པར་བསྒོམ་པ་ལ་སྦྱོར་བ་འབའ་ཞིག་་
གིས་ཀྱང་ཆོས་ཀྱི་དོན་རྫོགས་པ་ལ་གནས་པ་མ་ཡིན་གྱི། ཐོས་
པ་དང་སྒོམ་པ་གཉི་ག་ལ་བརྟེན་ཏེ་གཉི་ག་ལ་རིམ་གྱིས་གནས་་
ན་ཆོས་ལ་གནས་པ་ཡིན་ནོ། །ཀུན་ཆུབ་པར་བྱེད་དེ་འཛིན་པ་
དང་། གཟུང་བ་ཁ་ཏོན་གོམས་པར་བྱེད་པ་དང༌། ལུང་རིགས་
དང་མཐུན་པར་བཤད་པས་ཐོས་པ་ལས་བྱུང་བར་བལྟའོ། །
ཐོས་བསམ་སྔོན་དུ་སོང་ནས་ཏིང་ངེ་འཛིན་ལ་སྦྱོར་བ་དང༌།
ཏིང་ངེ་འཛིན་ཅུང་ཟད་སྐྱེས་པས་ཆོག་པར་མི་འཛིན་པས་
བསྒོམས་པ་ལས་བྱུང་བ་བལྟའོ། །སྦྱོར་བ་ནི་རྣལ་འབྱོར་མི་
འདོར་བར་རྒྱུན་དུ་ཆུད་པ་དང་། གུས་པས་གྲིམས་པར་སྦྱོར་བ་
དང་༑ ཡིད་ལ་བྱེད་པ་མི་འདོར་བས་མ་ལོག་པར་སྦྱོར་བར་
320



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པ་བལྟའོ༑ །ཆོག་པར་མི་འཛིན་པ་ནི་རོ་མི་མྱོང་བ་དང་། གོང་
དུ་ཞི་གནས་ལ་སྦྱོར་བ་མི་འདོར་བར་བལྟའོ། །ཅིའི་ཕྱིར་ཤིན་
ཏུ་རྒྱས་པ་ལ་བྱང་ཆུབ་སེམས་དཔའི་ཕ་རོལ་ཏུ་ཕྱིན་པའི་སྡེ་་
སྣོད་ཅེས་བྱ་ཞེ་ན། དེར་ཕ་རོལ་ཏུ་ཕྱིན་པ་རྣམས་ཀྱི་བགྲང་
བའི་གྲངས་དང་། དེ་ཙམ་གྱི་གྲངས་བསྟན་པ་དང་། དེ་ཡང་ཕ་
རོལ་ཏུ་ཕྱིན་པ་དྲུག་ཅེས་བྱ་བ་ནི་བགྲང་བའི་གྲངས་སོ། །བྱང་ཆུབ་
སེམས་དཔའི་ལམ་མངོན་པར་མཐོ་བ་དང་ངེས་པར་ལེགས་པ་ལ་་་
གསུམ་དང་གསུམ་གྱིས་བསྡུས་པ་ནི་དེ་ཙམ་གྱི་གྲངས་སོ། །སྦྱིན་པ
མི་མཐུན་ཕྱོགས་ཉམས་དང་། །རྣམ་པར་མི་རྟོག་ཡེ་ཤེས་ལྡན། །
འདོད་པ་ཐམས་ཅད་ཡོངས་རྫོགས་བྱེད། །སེམས་ཅན་སྨིན་པར་
བྱེད་རྣམ་གསུམ། །ཞེས་པ་ལྟར་མཚན་ཉིད་བསྟན་པ་དང་། སྔ་མ་
ལ་བརྟེན་ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་དང་། །རགས་
པ་དང་ནི་ཕྲ་བའི་ཕྱིར། །དེ་དག་རིམ་པར་བསྟན་པ་ཡིན། །ཞེས་པ་
ལྟར་གོ་རིམ་བསྟན་པ་དང༌། དབུལ་བ་འདོར་བར་བྱེད་པ་དང་། །
བསིལ་བ་ཐོབ་དང་ཁྲོ་བཟོད་དང་། །མཆོག་སྦྱོར་བ་དང་ཡིད་འཛིན་
དང་། །དོན་དམ་ཤེས་པའི་ཕྱིར་བཤད་དོ། །ཞེས་པ་ལྟར་ངེས་པའི་
ཚིག་བསྟན་པ་དང་། ཐམས་ཅད་བསྒོམས་པ་དངོས་པོ་དང༌། །དེ་
བཞིན་ཡིད་ལ་བྱེད་པ་དང་། །བསམ་པ་དང་ནི་ཐབས་དག་དང་། །
དབང་འབྱོར་ཉིད་ལ་བརྟེན་པར་བརྗོད། །ཞེས་པ་ལྟར་བསྒོམ་པ་
བསྟན་པ་དང་། རེ་རེ་ཞིང་ངོ་བོ་དང་རྒྱུ་དང་འབྲས་བུ་དང་ལས་
321



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནདང་ལྡན་པ་དང་འཇུག་པའི་རབ་ཏུ་དབྱེ་བ་བསྟན་པ་དང་།
ཕར་ཕྱིན་དྲུག་པོ་མཉམ་རྗེས་གང་གིས་བསྡུས་པའི་ཚུལ་བསྟན་པ་
དང་། ཆགས་པ་བདུན་ནམ་འཁོར་གསུམ་དུ་རྟོག་པ་ལྟ་བུའི་མི་
མཐུན་པའི་ཕྱོགས་བསྟན་པ་དང་། རྒྱ་ཆེ་བ་དང་ཟང་ཟིང་མེད།།
དོན་ཆེ་བ་དང་མི་ཟད་པ། །ཞེས་པ་ལྟར་ཡོན་ཏན་གྱི་བསྔགས་པ་
བསྟན་པ་དང་། ཕན་ཚུན་བསྡུས་ཕྱིར་རབ་དབྱེའི་ཕྱིར། །ཆོས་ཉིད་
ཕྱིར་དང་རྒྱུ་མཚན་ཕྱིར། །ཕ་རོལ་ཕྱིན་དྲུག་རྣམ་ཀུན་ཏུ། །རྣམ་པར་
ངེས་པར་ཤེས་པར་བྱ། །ཞེས་པ་ལྟར་གཅིག་ལ་གཅིག་ངེས་པར་
བསྟན་པའི་ཕྱིར་རོ། །ཅིའི་ཕྱིར་ཤིན་ཏུ་རྒྱས་པ་ལ་རྒྱ་ཆེ་བ་
དང་། ཟབ་པར་བསྟན་ཅེ་ན། དེའི་འབྲས་བུ་རྣམ་པ་ཐམས་
ཅད་མཁྱེན་པ་ཉིད་རྒྱ་ཆེ་བ་དང་ཟབ་པའི་ཕྱིར་རོ།
ཕྱིར་ཤིན་ཏུ་རྒྱས་པ་ལ་སེམས་ཅན་ཁ་ཅིག་རྒྱ་ཆེ་བ་དང་ཟབ་
པར་གྱུར་པ་དེ་ལ་མི་མོས་ཤིང་སྐྲག་པར་འགྱུར་ཞེ་ན། ཆོས་
ཉིད་དེ་བྱང་ཆུབ་སེམས་དཔའི་རིགས་དང་བྲལ་བ་དང་། དེའི་
རིགས་ཡོད་དུ་ཟིན་ཀྱང་བྱང་ཆུབ་ཆེན་པོ་ལས་བརྩམས་ནས་སྨོན་་་
ལམ་ལ་སོགས་པའི་དགེ་བའི་རྩ་བ་མ་བསྐྱེད་པ་དང༌། དེའི་ཚེ་
ན་ཐེག་པ་ཆེན་པོ་སྤང་བའི་སྡིག་པའི་གྲོགས་པོས་ཡོངས་སུ་་་་་༌
ཟིན་པའི་ཕྱིར་རོ། །ཅིའི་ཕྱིར་ཤིན་ཏུ་རྒྱས་པ་ལ་སེམས་ཅན་
ཁ་ཅིག་མོས་ཀྱང་དེས་འཁོར་བ་ལས་ངེས་པར་འབྱུང་བ་མི་་་་
འགྱུར་ཞེ་ན། ངེས་པའི་དོན་གྱི་མདོ་སྡེ་མ་རྟོགས་པས་བདག་ཉིད་།ཅིའི་
322



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཀྱི་ལྟ་བ་མཆོག་ཏུ་འཛིན་པ་ལ་གནས་པ་དང་། དགོངས་པ་སྣ་
ཚོགས་ཀྱིས་གསུངས་པའི་དོན་ལ་སྒྲ་ཇི་བཞིན་དུ་མངོན་པར་
ཞེན་པའི་ཕྱིར་རོ། །འདི་ལ་དགོངས་ནས་བཅོམ་ལྡན་འདས་
ཀྱིས་ཆོས་ཀྱི་མེ་ལོང་ཆེན་པོའི་ཆོས་ཀྱི་རྣམ་གྲངས་ལས་་་་་་་་
གསུངས་པ། བྱང་ཆུབ་སེམས་དཔའ་སྒྲ་ཇི་བཞིན་དུ་ཚུལ་
བཞིན་མ་ཡིན་པར་ཆོས་རྣམ་པར་འབྱེད་པ་ལ་ལྟ་བ་ངན་པ་་
ཉི་ཤུ་རྩ་བརྒྱད་འབྱུང་སྟེ། ལྟ་བ་ངན་པ་ཉི་ཤུ་རྩ་བརྒྱད་པོ་
དག་གང་ཞེ་ན། ཐེག་པ་ཆེན་པོ་ལ་ཆོས་ཐམས་ཅད་ངོ་བོ་ཉིད་
མེད་པ་དང་མ་སྐྱེས་པ་ལ་སོགས་པ་བསྟན་པ་རྣམས་ལ་སྒྲ་ཇི་བཞིན་
དུ་ཞེན་པ་མཚན་མར་ལྟ་བ་དང་། གཟུགས་སོགས་མིང་དུ་
བཏགས་པ་ལ་སྐུར་པ་འདེབས་པའི་ལྟ་བ་དང་། གཞན་གྱི་
དབང་ཡང་དག་པ་མ་ཡིན་པའི་ཀུན་ཏུ་རྟོག་པ་ལ་སྐུར་པ་
འདེབས་པའི་ལྟ་བ་དང༌། ཡོངས་གྲུབ་དེ་ཁོ་ན་ལ་སྐུར་པ་
འདེབས་པའི་ལྟ་བ་དང་། མི་རིགས་པ་ཡོངས་སུ་འཛིན་པའི་
ལྟ་བ་དང༌། ངེས་དོན་གྱི་མདོ་ལས་བརྗོད་དུ་མེད་པའི་ཆོས་ཉིད་
སྟོན་པ་ན་དེའང་རང་གི་ལྟ་བ་དང་མཐུན་པར་ཡོངས་སུ་བསྒྱུར་་་་
བའི་ལྟ་བ་དང་། ལྟ་བ་འདི་ལ་བརྟེན་ནས་མི་དགེ་བ་གང་སྤྱད་
ཀྱང་ཁ་ན་མ་ཐོ་བ་མེད་པར་ལྟ་བ་དང༌། དེས་སྒྲིབ་པ་ཐམས་
ཅད་ལས་ངེས་པར་འབྱུང་བར་ལྟ་བ་དང་། ཉན་ཐོས་ཀྱི་སྡེ་སྣོད་
དག་ལ་བརྙས་ཏེ་དབང་ཟ་བའི་ལྟ་བ་དང༌། དེའི་སེམས་རབ་ཏུ་
323



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནའཁྲུགས་པའི་ལྟ་བ་དང་། སྟོང་པ་ཉིད་ལ་སོགས་པའི་མཚན་ཉིད་
མ་ཡིན་པ་ལ་ཡིན་པར་འདུ་ཤེས་ནས་ཕྱིན་ཅི་ལོག་ཏུ་ལྟ་བ་དང་།
ཕྱིན་ཅི་ལོག་དེ་ཉིད་འཕེལ་བའི་ལྟ་བ་དང་། ལྟ་བ་དེ་དག་ལས་
བརྩམས་ཏེ་གཞན་གྱིས་དྲི་བ་ན་ཁས་མི་ལེན་པའི་ལྟ་བ་དང༌།
སེམས་ལ་གཞན་དུ་བཟུང་ནས་ངག་གིས་གཞན་སྨྲ་བ་ངན་གཡོའི་་
ལྟ་བ་དང་། གང་དེ་ལྟར་སྒྲུབ་པ་དེ་ནི་སངས་རྒྱས་ལ་མཆོད་པ་
དང་རིམ་གྲོར་བྱེད་པར་འཛིན་པའི་བསྐུར་སྟིའི་ལྟ་བ་དང་། འདི་
ཉིད་བདེན་གྱིས་གཞན་ནི་ལོག་པའོ་སྙམ་པ་རྨོངས་པ་བརྟེན་པའི་
ལྟ་བ་དང༌། དེ་དག་གི་བག་ཆགས་གནས་ངན་ལེན་ནི་རྩ་བའི་ལྟ་
བ་དང་། ལྟ་བ་བཅུ་བདུན་པོ་དེ་དག་ལ་སྐྱོན་བརྗོད་པའི་སྒོ་ནས་
ཡང་བཤད་པ་གང་མཚན་མར་ལྟ་བ་ནི་ལྟ་བ་ལ་ལྟ་བ་མ་ཡིན་་་་
པར་ལྟ་བ་སྟེ་མེད་པ་ལ་སོགས་པའི་མཚན་མ་ལ་ཞེན་པར་གྱུར་
ཀྱང་གང་ལ་ཡང་ཞེན་པ་མེད་དོ་སྙམ་པའི་འདུ་ཤེས་ཅན་དུ་གྱུར་་་་
པའི་ཕྱིར་དང་། ངོ་བོ་ཉིད་གསུམ་ལ་སྐུར་པ་འདེབས་པའི་ལྟ་བ་ནི་
སྦྱོར་བ་སེལ་བའི་ལྟ་བ་སྟེ་ཐམས་ཅད་ལ་སྐུར་པ་འདེབས་པ་ནི་་་
འབད་པ་མཐུ་མེད་པའི་འདུ་ཤེས་ཅན་དུ་འགྱུར་བའི་ཕྱིར་དང་།
ཡོངས་སུ་འཛིན་པའི་ལྟ་བ་དང་བསྒྱུར་བའི་ལྟ་བ་ནི་ངེས་པར་
འབྱིན་པ་མ་ཡིན་པར་ལྟ་བ་སྟེ་ཐབས་མ་ཡིན་པ་ལ་སྦྱོར་བ་ནི་་་་
འབྲས་བུ་མི་འཐོབ་པའི་ཕྱིར་དང༌། ཁ་ན་མ་ཐོ་བ་མེད་པར་ལྟ་བ་
དང་ངེས་པར་འབྱུང་བར་ལྟ་བ་ནི་སྒྲིབ་པ་ལ་སོགས་པའི་ལྟ་བ་་
324



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
སྟེ་ལོག་པར་བསྒྲུབ་པའི་ཕྱིར་སྒྲིབ་པ་ཟད་མི་སྲིད་པའི་ཕྱིར་དང་།
བརྙས་པའི་ལྟ་བ་དང་རབ་ཏུ་འཁྲུགས་པའི་ལྟ་བ་ནི་བསོད་ནམས་
མ་ཡིན་པ་འཕེལ་བའི་ལྟ་བ་སྟེ་དམ་པའི་ཆོས་དང་ཚངས་པ་
མཚུངས་པར་སྤྱོད་པ་ལ་ལོག་པར་བསྒྲུབ་པའི་སྒོ་ནས་ཉེས་པ་ཆེན་་
པོ་ཐོབ་པའི་ཕྱིར་དང༌། ཕྱིན་ཅི་ལོག་ཏུ་ལྟ་བ་དང་འཕེལ་བའི་ལྟ་བ་
ནི་འབྲས་བུ་མེད་པའི་ལྟ་བ་སྟེ་ཡང་དག་པ་མ་ཡིན་པའི་ཆོས་་་་་
འཛིན་པ་དང་འཛིན་དུ་འཇུག་པ་ཁྱད་པར་མི་འཐོབ་པའི་ཕྱིར་་་
དང་༑ ཁས་མི་ལེན་པའི་ལྟ་བ་དང་ངན་གཡོའི་ལྟ་བ་ནི་ཆད་པས་
བཅད་པའི་ལྟ་བ་སྟེ་རིགས་པ་མ་ཡིན་པས་དེ་ལ་རྒོལ་ན་རྒྱལ་མི་་་་
སྲིད་པའི་ཕྱིར་དང་། བཀུར་སྟིའི་ལྟ་བ་ནི་སྐུར་པ་འདེབས་པའི་
ལྟ་བ་སྟེ་དེ་མི་གསུངས་པ་ལ་དེའི་སྒྲོ་འདོགས་པའི་ཕྱིར་དང་།
རྨོངས་པ་བརྟེན་པའི་ལྟ་བ་ནི་བསྙད་པ་མ་ཡིན་པའི་ལྟ་བ་སྟེ་་་་་བ
ལོག་པ་ལ་མངོན་པར་ཞེན་པ་དང་ཡང་དག་པའི་གཏམ་བྱ་བ་་་་་་་
བཀག་པའི་ཕྱིར་དང་། རྩ་བའི་ལྟ་བ་ནི་ལྟ་བ་ཆེན་པོ་སྟེ་དེས་ཕྱི་མ་
ལ་ལྟ་བར་གྱུར་པ་ཐམས་ཅད་རྒྱས་པར་བྱེད་པའི་ཕྱིར་དང་། ལྟ་བ་
ཉི་ཤུ་རྩ་བདུན་པོ་ཐམས་ཅད་ནི་མངོན་པའི་ང་རྒྱལ་གྱི་ལྟ་བ་སྟེ་་
ཡང་དག་པ་མ་ཡིན་པའི་རྟོག་པས་བསླད་པའི་ཕྱིར་ཞེས་བ
པའོ༑ །དེའི་ཕྱིར་མདོ་ལས་དེ་དག་ནི་བཅུ་བདུན་ཡིན་ཡང་བཅུར་
འགྱུར་རོ། །བཅུ་ཡིན་ཡང་བཅུ་བདུན་དུ་འགྱུར་རོ། །ཉི་ཤུ་རྩ་བདུན་
ཡིན་ཡང་གཅིག་ཏུ་འགྱུར་རོ། །གཅིག་ཡིན་ཡང་ཉི་ཤུ་རྩ་བདུན་དུ་ཡ
བ
325



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པའགྱུར་རོ་ཞེས་གསུངས་སོ། །ཤིན་ཏུ་རྒྱས་པ་ལས་ཆོས་ཐམས་
ཅད་ངོ་བོ་ཉིད་མེད་དོ་ཞེས་གང་གསུངས་པ་དེ་ལ་དགོངས་་་
པ་གང་ཡིན་ཞེ་ན། སྔ་ནས་ཡོད་པ་དེ་བདག་ཉིད་ཀྱིས་སླར་མི་
འབྱུང་བ་དང་། འགགས་པ་རྣམས་རང་གི་བདག་ཉིད་དུ་མེད་
པ་དང་། སྐྱེས་པ་རྣམས་སྐད་ཅིག་མ་ཡིན་པས་རང་གི་ངོ་བོ་ལ་པ
མི་གནས་པ་དང༌། ཆོས་རྣམས་ལ་བྱིས་པས་གཟུང་བ་བཞིན་
དུ་མཚན་ཉིད་མེད་པའི་ཕྱིར་རོ། །ཡང་ཀུན་ཏུ་བརྟགས་པའི་
ངོ་བོ་ཉིད་ལ་རང་གི་མཚན་ཉིད་མེད་པས་མཚན་ཉིད་ངོ་བོ་་་་་
ཉིད་མེད་པ་དང་།གཞན་གྱི་དབང་ནི་རྐྱེན་ལ་མ་ལྟོས་པར་
བདག་ཉིད་ལ་སྐྱེ་བ་ངོ་བོ་ཉིད་མེད་པ་དང་། ཡོངས་སུ་གྲུབ་
པ་ནི་རྣམ་པར་དག་པའི་དམིགས་པ་ཡིན་པས་དེ་ལ་གཞན་གྱི་་་་་
དབང་དང་ཀུན་བརྟགས་པའི་མཚན་ཉིད་མེད་པས་དོན་དམ་པ་
ངོ་བོ་ཉིད་མེད་པའི་ཕྱིར་རོ། །མ་སྐྱེས་པ་མ་འགགས་པ་
གཟོད་མ་ནས་ཞི་བ་རང་བཞིན་གྱིས་མྱ་ངན་ལས་འདས་པ་་་
ཞེས་འབྱུང་བའི་དགོངས་པ་གང་ཞེ་ན། ཇི་ལྟར་ངོ་བོ་ཉིད་
མེད་པ་དེ་ལྟར་མ་སྐྱེས་སོ། །ཇི་ལྟར་མ་སྐྱེས་པ་དེ་ལྟར་མ་
འགགས་སོ། །ཇི་ལྟར་མ་སྐྱེས་པ་དང༌། མ་འགགས་པ་དེ་ལྟར་
གཟོད་མ་ནས་ཞིའོ། །རྒྱུ་མཚན་དེ་ལྟར་ན་རང་བཞིན་གྱིས་
ཡོངས་སུ་མྱ་ངན་ལས་འདས་སོ། །ཡང་གང་དག་གིས་ཐེག་པ་
ཆེན་པོ་ཤིན་ཏུ་རྒྱས་པ་ལ་དེ་བཞིན་གཤེགས་པ་རྣམས་ཀྱི་་་་་
326



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དགོངས་པ་ཁོང་དུ་ཆུབ་པར་བྱ་བའི་དགོངས་པ་བཞི་སྟེ། ང་
ཉིད་ནི་དེའི་ཚེ་ཡང་དག་པ་རྫོགས་པའི་སངས་རྒྱས་རྣམ་པར
གཟིགས་སུ་གྱུར་ཏོ་ཞེས་གསུངས་པ་ཆོས་ཀྱི་སྐུ་མཉམ་པ་ཉིད་ལ་
དགོངས་པ་དང༌། དེ་བཞིན་གཤེགས་པ་ཟླ་འོད་དྲི་མེད་ཀྱི་མཚན་
བཟུང་བ་ཙམ་གྱིས་ངེས་པར་བླ་ན་མེད་པ་ཡང་དག་པ་རྫོགས་པའི་་
བྱང་ཆུབ་ལས་ཕྱིར་མི་ལྡོག་གོ་ཞེས་པ་དུས་གཞན་ལ་དགོངས་པ་་
དང་། ཆོས་ཐམས་ཅད་ངོ་བོ་ཉིད་མེད་པ་མ་སྐྱེས་པ་ལ་སོགས་པ་
གསུངས་པ་ནི་སྒྲ་ཇི་བཞིན་མ་ཡིན་པས་དོན་གཞན་ལ་དགོངས་་་
པ་དང༌། ལ་ལ་ལ་བསྔགས་པའི་དགེ་བའི་རྩ་བ་ཉིད་ཆུང་ངུས་ཆོས་
ཤེས་པ་འགའ་ཞིག་ལ་སྨད་པ་ལྟ་བུ་གང་ཟག་གི་བསམ་པ་ལ་་་་་་
དགོངས་པའོ། །གང་དག་གིས་ཐེག་པ་ཆེན་པོ་ཤིན་ཏུ་རྒྱས་པ་
ལ་དེ་བཞིན་གཤེགས་པ་རྣམས་ཀྱིས་ལྡེམ་པོར་དགོངས་པ་་་་
ཁོང་དུ་ཆུད་པར་བྱ་བའི་ལྡེམ་པོར་དགོངས་པ་ཡང་རྣམ་པ་་་
བཞི་སྟེ། ཉན་ཐོས་ཀྱི་ཐེག་པར་བསྟན་པ་ལ་ཞུགས་པའི་དོན་དུ་མི་
སྐྲག་པར་བྱ་བའི་ཕྱིར་གཟུགས་ལ་སོགས་པ་ཡོད་པ་སྐད་དུ་བསྟན་་་
པ་ནི་གཞུག་པ་ལ་ལྡེམ་པོར་དགོངས་པ་དང་། ཆོས་ཐམས་ཅད་
ངོ་བོ་ཉིད་མེད་པ་སོགས་བསྟན་པ་ནི་མཚན་ཉིད་གསུམ་པ་ལ་་་་
བརྟེན་པས་མཚན་ཉིད་ལ་ལྡེམ་པོར་དགོངས་པ་དང་། སྒྲིབ་པ་
བརྒྱད་ཀྱི་གཉེན་པོ་ཐེག་པ་ཆེན་པོ་བསྟན་པ་ནི་གཉེན་པོ་ལ་ལྡེམ་་
པོར་དགོངས་པདང༌། །བརྗོད་པ་ཟབ་མོ་ལ་ལྟོས་ཏེ་བསྟན་པ་ནི་པ
་་
327



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བསྒྱུར་བ་ལ་ལྡེམ་པོར་དགོངས་པའོ། །ཤིན་ཏུ་རྒྱས་པ་ལ་
བྱང་ཆུབ་སེམས་དཔའ་ཆོས་ལ་ཏིང་ངེ་འཛིན་དུ་མཁས་པར་
ཇི་ལྟར་ཁོང་དུ་ཆུད་པར་བྱ་ཞེ་ན། རྣམ་པ་ལྔ་སྟེ། དེ་ལ་ཞི་
གནས་ཀྱི་ཕན་ཡོན་ནི་སྐད་ཅིག་རེ་རེ་ལ་ཤིན་ཏུ་སྦྱོང་བ་རྒྱུན་མི་་་
ཆད་པར་ལུས་ལ་ཁྱབ་པའི་ཕྱིར་གནས་ངན་ལེན་གྱི་གནས་
ཐམས་ཅད་འཇིག་པར་བྱེད་པ་དང་། ཕུང་པོ་ལ་སོགས་པ་སྣ་
ཚོགས་ཀྱི་འདུ་ཤེས་དང་བྲལ་ཏེ་རོ་གཅིག་ཏུ་མཉམ་པར་བཞག་་
པས་མདོ་ལ་སོགས་པའི་ཆོས་ཀྱི་དགའ་བ་ལ་ཆོས་ལ་དགའ་བ་་
ཐོབ་པ་དང་། ལྷག་མཐོང་གི་ཕན་ཡོན་ཡང་སོ་སོར་དྲན་པ་ཙམ་གྱི་
སྒོ་ནས་མདོ་ལ་སོགས་པའི་ཆོས་རྣམས་ལ་ཤེས་རབ་ཀྱི་སྣང་བ་་་་་
རྣམ་པ་ཡོངས་སུ་མ་ཆད་པ་ཐམས་ཅད་དུ་ཚད་མེད་པ་ཡང་་
དག་པར་ཤེས་པ་དང་། དེ་ལ་གནས་འགྱུར་བའི་སྔ་ལྟས་སུ་རྣམ་
པར་དག་པའི་ཆ་དང་མཐུན་པར་མི་རྟོག་པ་མངོན་པར་་་་་་་་
འ དུས་མ་བྱས་པའི་མཚན་མ་རྣམས་ཀུན་ཏུ་འབྱུང་བ་དང་།
ཞི་ལྷག་གཉི་གའི་ཕན་ཡོན་ནི་ཤེས་བྱའི་སྒྲིབ་པ་སྤངས་པ་གནས་
ཡོངས་སུ་གྱུར་པས་བསྡུས་པ་ཆོས་ཀྱི་སྐུ་ཡོངས་སུ་རྫོགས་པར་་་་
བྱ་བ་དང་། ཡོངས་སུ་བསྒྲུབ་པའི་ཕྱིར་སའི་རིམ་པས་གོང་མ་།
བས་ཀྱང་ཆེས་གོང་མའི་རྒྱུ་ཡོངས་སུ་འཛིན་པར་བྱེད་པའོ། །
ཅིའི་ཕྱིར་མདོ་སྡེ་མང་པོར་ཤིན་ཏུ་རྒྱས་པའི་ཆོས་ལ་བདུག་པ་་
དང་༑ ཕྱེ་མ་ལ་སོགས་པས་མཆོད་པར་འོས་ཀྱི། ཉན་ཐོས་ཀྱི་པ
མ
328



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཆོས་ལ་དེ་ལྟ་བུ་གསུངས་པ་མ་ཡིན་ཞེ་ན། ཤིན་ཏུ་རྒྱས་པའི་ཆོས་
ནི་སེམས་ཅན་ཐམས་ཅད་ལ་གཏན་དུ་ཕན་པ་དང་། འཕྲལ་དུ་
བདེ་བའི་གཞིར་གྱུར་པའི་ཕྱིར་རོ། །ཆོས་རྣམ་པར་ངེས་པ་
།
ཞེས་བྱ་བ་སྟེ། ཀུན་ལས་བཏུས་པ་གསུམ་པའོ།། །།
བམ་པོ་ལྔ་པ་སྟེ་ཐ་མའོ། །འཐོབ་པ་རྣམ་པར་ངེས་པ་གང་
ཞེ་ན། ཐོབ་པར་བྱེད་པའི་གང་ཟག་རྣམ་པར་གཞག་པ་དང་།
མངོན་པར་རྟོགས་པ་རྣམ་པར་གཞག་པར་བལྟ་བར་བྱའོ། །
རེ་ཞིག་གང་ཟག་གི་འགྲོ་བའི་དབྱེ་བ་ནི་གང་ཟག་རྫས་སུ་མེད་ཀྱང་
རྣམ་པ་བཞིས་གང་ཟག་རྣམ་པར་བཞག་སྟེ། སླ་བར་ཐ་སྙད་
གདགས་པའི་ཕྱིར་དང་། འཇིག་རྟེན་པའི་རྗེས་སུ་འཇུག་པའི་ཕྱིར་
དང་། འཇིག་རྟེན་པ་མི་སྐྲག་པའི་ཕྱིར་དང་། བདག་གོ། །སླ་བ་ཐ་
སྙད་གདགས་པ་ནི་གཟུགས་ལ་སོགས་པ་མང་པོའི་མཚན་ཉིད་དང་་
མིང་བདག་ཉིད་གཅིག་ཏུ་བསྡུས་ཏེ་སེམས་ཅན་ཞེས་ཐ་སྙད་
འདོགས་པའོ། །འཇིག་རྟེན་གྱི་རྗེས་སུ་འཇུག་པ་ནི་འཇིག་རྟེན་ན་
ཆོས་ཙམ་གྱི་མིང་རྣམས་ཀྱིས་ཐ་སྙད་ཐམས་ཅད་ལ་མ་གྲགས་ཀྱི་་་་་
འོན་ཀྱང་ཕལ་ཆེར་སེམས་ཅན་གྱི་མིང་གིས་སོ། །འཇིག་རྟེན་པ་མི་
སྐྲག་པ་ནི་རྟེན་ཅིང་འབྲེལ་བར་འབྱུང་བའི་ཆོས་ཉིད་ལ་མི་མཁས་་་
པ་ནི་གློ་བུར་དུ་ཐོག་མར་རྣམ་པ་ཐམས་ཅད་དུ་སེམས་ཅན་མེད་་་
པར་ཐོས་ན་སྐྲག་པར་འགྱུར་བས་སོ། །བདག་ཅེས་པ་ནི་གཞན་དག་
329



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཉེས་པ་དང་ལྡན་པ་དངཡོན་ཏན་དང་ལྡན་པ་བརྗོད་པའི་ཕྱིར་ན་་་
གང་ཟག་རྣམ་པར་བཞག་པར་བྱའི། 
གཞན་དུ་ན་སེམས་ཅན་
གདགས་པ་མེད་པར་ཀུན་ནས་ཉོན་མོངས་པ་དང་། རྣམ་པར་བྱང་
བའི་མཚན་ཉིད་ཙམ་ཞིག་བསྟན་ན་དེ་སུས་ཡིན་པར་རྟོགས་པར་མི་
འགྱུར་རོ། །གང་ཟག་རྣམ་པར་གཞག་པ་གང་ཞེ་ན། སྤྱོད་པས་
རབ་ཏུ་དབྱེ་བ་དང་། ངེས་པར་འབྱུང་བས་རབ་ཏུ་དབྱེ་བ་
དང་༑ ཉེ་བར་བརྟན་པས་རབ་ཏུ་དབྱེ་བ་དང་། སྦྱོར་བས་
རབ་ཏུ་དབྱེ་བ་དང་། འབྲས་བུས་རབ་ཏུ་དབྱེ་བ་དང༌།
ཁམས་ཀྱིས་རབ་ཏུ་དབྱེ་བ་དང༌། སྤྱད་པས་རབ་ཏུ་དབྱེ་བས་
ཀྱང་གང་ཟག་རྣམ་པར་གཞག་པར་བལྟའོ། །སྤྱོད་པས་རབ་
ཏུ་དབྱེ་བས་ཇི་ལྟ་བུ་ཞེ་ན། འདོད་ཆགས་ཤས་ཆེ་ཞིང་རྒྱུན་རིང་
བ་འདོད་ཆགས་ལ་སྤྱོད་པ་དང་། ཞེ་སྡང་ཤས་ཆེ་ཞིང་རྒྱུན་རིང་
བ་ཞེ་སྡང་ལ་སྤྱོད་པ་དང་། གཏི་མུག་ཤས་ཆེ་ཞིང་རྒྱུན་རིང་བ་
གཏི་མུག་ལ་སྤྱོད་པ་དང༌། ང་རྒྱལ་ཤས་ཆེ་ཞིང་རྒྱུན་རིང་བ་ང་
རྒྱལ་ལ་སྤྱོད་པ་དང་། སེམས་ཡུལ་ལ་འཕྲོ་བ་རྣམ་པར་རྟོག་པ་
ལ་སྤྱོད་པ་དང་། ཉོན་མོངས་པ་ཆ་མཉམ་པ་ལ་སྤྱོད་པ་དང་།
རང་བཞིན་གྱིས་ཉོན་མོངས་པ་ཆུང་བའི་གང་ཟག་གོ། །ངེས་
པར་འབྱུང་བས་རབ་ཏུ་དབྱེ་བས་ཇི་ལྟ་བུ་ཞེ་ན། དབང་པོ་
རྟུལ་པོ་ཉན་ཐོས་ཀྱི་ཐེག་པ་པ་དང༌། དབང་པོ་འབྲིང་རང་
སངས་རྒྱས་ཀྱི་ཐེག་པ་པ་དང་། དབང་པོ་རྣོན་པོ་ཐེག་པ་ཆེན་
330



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པོ་པའི་གང་ཟག་གོ། །ཉེ་བར་བརྟན་པས་རབ་ཏུ་དབྱེ་བས་
ཇི་ལྟ་བུ་ཞེ་ན། ཚོགས་ལམ་ལ་ཚོགས་རྒྱ་ཆེར་མ་བསགས་པ
དང་༑ སྔ་མ་ལ་བལྟོས་ན་ཚོགས་བསགས་པ་ཡང་ཡིན་ལ་ཕྱི་མ་
ལ་བལྟོས་ན་མ་བསགས་པ་ཡང་ཡིན་པ་དང་། སྦྱོར་ལམ་ཚེ་དེ་
ཉིད་ལ་སྐྱེ་བ་ཚོགས་བསགས་པའི་གང་ཟག་གོ། །སྦྱོར་བས་
རབ་ཏུ་དབྱེ་བས་ཇི་ལྟ་བུ་ཞེ་ན། གང་ཟག་གཞན་གྱི་དྲིང་གིས་
འགྲོ་བ་དད་པའི་རྗེས་སུ་འབྲང་བ་དང་། དེ་ལ་མི་ལྟོས་པ་ཤེས་
རབ་ཀྱིས་ཆོས་ཀྱི་རྗེས་སུ་འབྲང་བའི་གང་ཟག་གོ། །འབྲས་
བུས་རབ་ཏུ་དབྱེ་བས་ཇི་ལྟ་བུ་ཞེ་ན། དད་པ་ལྷག་པར་གྱུར་པ་
དེ་འབྲས་བུ་ཐོབ་པ་ན་དད་པས་མོས་པ་དང་། ཤེས་རབ་ལྷག་
པར་གྱུར་པ་དེ་འབྲས་བུ་ཐོབ་ན་མཐོང་བས་ཐོབ་པ་དང་། ཕྱིར་
མི་འོང་མྱ་ངན་ལས་འདས་པ་དང་འདྲ་བའི་འགོག་པ་ལུས་ཀྱིས་་་་
མངོན་དུ་བྱེད་པ་དང་། ཤེས་རབ་ཀྱིས་ཉོན་མོངས་པའི་སྒྲིབ་པ་
ལས་རྣམ་པར་གྲོལ་བ་དང་། ཤེས་རབ་དང་ཏིང་ངེ་འཛིན་གྱིས་
ཉོན་མོངས་པ་དང་སྙོམས་འཇུག་གི་སྒྲིབ་པ་གཉི་གའི་ཆ་ལས་་་་༌
རྣམ་པར་གྲོལ་བ་དང༌། ངེས་འབྱེད་ཆ་མཐུན་སྟན་གཅིག་པ་ནས་
སྐད་ཅིག་བཅོ་ལྔ་པ་ལ་གནས་ཀྱི་བར་རྒྱུན་ཏུ་ཞུགས་པའི་འབྲས་་
བུ་མངོན་དུ་བྱ་བའི་ཕྱིར་ཞུགས་པ་དང་།བཅུ་དྲུག་པ་ལམ་
རྗེས་ཤེས་ལ་གནས་པ་ནི་རྒྱུན་ཏུ་ཞུགས་པ་དང་། འདོད་པའི་
སྒོམ་སྤང་གཅིག་ནས་ལྔའི་བར་གང་རུང་སྤངས་ཤིང་དེའི་གཉེན་པོ་མ
331



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཐོབ་པ་ནི་ལན་ཅིག་ཕྱིར་འོང་བའི་འབྲས་བུ་མངོན་དུ་བྱ་བའི་
ཕྱིར་ཞུགས་པ་དང་། འདོད་པའི་སྒོམ་སྤང་དྲུག་པ་སྤངས་པའི་
རྣམ་གྲོལ་ལམ་ནི་ལན་ཅིག་ཕྱིར་འོང་བ་དང་། འདོད་པའི་སྒོམ་
སྤང་བརྒྱད་པ་མན་ཆད་སྤངས་པ་ནི་ཕྱིར་མི་འོང་བའི་འབྲས་བུ་་
མངོན་དུ་བྱ་བའི་ཕྱིར་ཞུགས་པ་དང་། འདོད་པའི་སྒོམ་སྤང་
དགུ་པ་སྤངས་པའི་རྣམ་གྲོལ་ལམ་སྐྱེས་པ་ན་ཕྱིར་མི་འོང་བ་དང་།
སྲིད་རྩེའི་སྒོམ་སྤང་བརྒྱད་པ་སྤངས་པ་དང་དགུ་པའི་བར་ཆད་མེད་
ལམ་ལ་གནས་པ་ཕྱིན་ཆད་དགྲ་བཅོམ་པ་ཉིད་ཀྱི་འབྲས་བུ་
མངོན་དུ་བྱ་བའི་ཕྱིར་ཞུགས་པ་དང་། སྲིད་རྩེའི་དགུ་པ་སྤངས་
པའི་རྣམ་གྲོལ་ལམ་སྐྱེས་པ་ནི་དགྲ་བཅོམ་པ་དང་། རྒྱུན་ཞུགས་
འབྲས་གནས་སྒོམ་སྤང་གཅིག་ཀྱང་མ་སྤང་བ་དེ་ནི་རེ་ལྟར་ཐོགས་
ན་སྲིད་པ་ལན་བདུན་པ་དང་། རྒྱུན་ཞུགས་འབྲས་གནས་འདོད་
པའི་སྒོམ་སྤང་གསུམ་མམ་བཞི་སྤངས་པ་ནི་མིའམ་ལྷའི་རིགས་་་་་
ནས་རིགས་སུ་སྐྱེ་བ་དང་། ཕྱིར་འོང་འབྲས་གནས་འདོད་པའི་
སྒོམ་སྤང་བདུན་ནམ་བརྒྱད་སྤངས་པ་ནི་འདོད་པའི་ལྷར་ལན་
གཅིག་སྐྱེ་བས་བར་ཆད་གཅིག་པ་དང་། གཟུགས་ཀྱི་སྐྱེ་བའི་ཀུན་
སྦྱོར་སྤོང་མངོན་པར་འགྲུབ་པའི་ཀུན་སྦྱོར་མ་སྤངས་པའི་ཕྱིར་མི་་་
འོང་དེ་ནི་བར་མ་དོར་ཡོངས་སུ་མྱ་ངན་ལས་འདའ་བ་དང༌།
ཡང་ཕྱིར་མི་འོང་གཟུགས་ཀྱི་གནས་རིས་གང་ཡང་རུང་བར་སྐྱེས་་་
ནས་ཡོངས་སུ་མྱ་ངན་ལས་འདའ་བ་དང་། གཟུགས་སུ་སྐྱེས་མ
332



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ནས་ལམ་ལ་་ལ་མངོན་པར་འདུ་བྱེད་པ་མེད་པར་ཡོངས་སུ་མྱ་་་་
ངན་ལས་འདའ་བ་དང་། དེར་འབད་དེ་མངོན་པར་འདུ་བྱེད་
པ་དང་བཅས་པས་མྱ་ངན་ལས་འདའ་བ་དང་། གོང་དུ་འཕོ་
བ་རྣམས་དེ་ནི། །བསམ་གཏན་སྤེལ་བས་འོག་མིན་འགྲོ། །དེ་འཕར་
ཕྱེད་འཕར་ཐམས་ཅད་དུ། །འཆི་འཕོ་གཞན་སྲིད་རྩེ་མོར་འགྲོ། །
ཞེས་པ་ལྟར་གྱི་གོང་དུ་འཕོ་བ་དང་། དགྲ་བཅོམ་པ་མཐོང་ཆོས་
ལ་བདེ་བར་གནས་པའི་ཏིང་ངེ་འཛིན་ལས་ཡོངས་སུ་ཉམས་པའི་
ཆོས་ཅན་དང་། དེ་ལས་མི་ཉམས་པའི་ཕྱིར་བདག་གསོད་པའི་
ཆོས་ཅན་དང་། རྙེད་བཀུར་སོགས་ལས་སེམས་རྗེས་སུ་བསྲུང་
བའི་ཆོས་ཅན་དང་། དབང་པོ་འཕོ་བ་མེད་པས་གནས་པ་ལས་
མི་གཡོ་བའི་ཆོས་ཅན་དང༌། དབང་རྣོན་དུ་འཕོ་རུང་བས་རབ་
ཏུ་རྟོགས་པའི་འོས་སུ་གྱུར་པ་དང་། དབང་རྣོན་རྐྱེན་གྱིས་མི་
འཁྲུགས་པའི་ཆོས་ཅན་གྱི་གང་ཟག་གོ། །ཁམས་ཀྱིས་རབ་ཏུ་
དབྱེ་བས་ཇི་ལྟ་བུ་ཞེ་ན། འདོད་པ་ན་སྤྱོད་པའི་སོ་སོའི་སྐྱེ་བོ་
དང་༑ སློབ་པ་དང་། མི་སློབ་པའོ། །འདོད་པ་ན་སྤྱོད་པ་ཇི་
ལྟ་བར་གཟུགས་དང་གཟུགས་མེད་པ་ན་སྤྱོད་པ་ཡང་དེ་་་་་
བཞིན་ནོ། །འདི་གཟུགས་མེད་པར་མི་སྐྱེ་བས་འདོད་པ་ན་སྤྱོད་
འདོད་པ་དང་། གཟུགས་ན་སྤྱོད་པའི་བྱང་ཆུབ་སེམས་དཔའ་
དང་༑ འདོད་པའི་ཁམས་གཅིག་པུ་ན་སྤྱོད་པའི་རང་སངས་
རྒྱས་དང༌། དེ་བཞིན་གཤེགས་པ་སྐུ་གསུང་ཐུགས་ཀྱི་གསང་བ་
333



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བསམ་གྱིས་མི་ཁྱབ་པའི་གང་ཟག་གོ། །སྤྱད་པས་རབ་ཏུ་དབྱེ་་
བས་ཇི་ལྟ་བུ་ཞེ་ན། བྱང་སེམས་ཚོགས་སྦྱོར་བ་མོས་པས་སྤྱོད་པ་་་
ཅན་དང༌། ས་ཐོབ་ནས་ལྷག་པའི་བསམ་པས་སྤྱོད་པ་ཅན་་་་་་
དང་༑ ས་བདུན་པ་མན་ཆད་མཚན་མ་དང་བཅས་པར་སྤྱོད་པ་་
ཅན་དང་། བདུན་པ་ཐོབ་ནས་མཚན་མ་མེད་པར་སྤྱོད་པ་ཅན་་
དང་༑ བརྒྱད་པ་ཡན་ཆད་མངོན་པར་འདུ་བྱེད་པ་མེད་པར་་་་༌
སྤྱོད་པ་ཅན་གྱི་བྱང་ཆུབ་སེམས་དཔའི་གང་ཟག་གོ། །འདོད་
ཆགས་ལ་སྤྱོད་པ་གང་ཞེ་ན། དངོས་པོ་ངན་པ་ལ་ཡང་འདོད་
ཆགས་ཀྱི་འཇུག་པ་ཤས་ཆེ་བར་འབྱུང་ཞིང་བྱུང་ནས་ཀྱང་རྒྱུན་་་་
རིང་བའི་གང་ཟག་གོ། །རྣམ་པར་རྟོག་པ་ལ་སྤྱོད་པའི་བར་་་
དུ་ཡང་དེ་བཞིན་ཏེ། རྣམ་པར་རྟོག་པའི་འཇུག་པ་ཤས་ཆེ་་
ཞིང་རྒྱུན་རིང་བའོ། །ཆ་མཉམ་པ་ལ་སྤྱོད་པ་གང་ཞེ་ན། ཉོན་་
མོངས་པ་ཤས་ཆུང་བ་རྣམ་པར་སྤངས་ནས་མཉམ་པའི་རང་་་ ་ ་ ་
བཞིན་དུ་གནས་པའོ། །དེ་ཡང་དངོས་པོ་ཇི་ལྟ་བ་དང་མཐུན་པར་
ཉོན་མོངས་པ་ཀུན་ཏུ་འབྱུང་ཞེས་པའི་དོན་ཏོ། །ཉོན་མོངས་པ་་་་་་
ཆུང་བ་གང་ཞེ་ན། སྔོན་གཉེན་པོ་གོམས་པར་བྱས་པའི་དབང་་་་་་
གིས་ཉོན་མོངས་པ་ཤིན་ཏུ་སྲབ་པའི་རང་བཞིན་དུ་གནས་་་་་
པའོ༑ །ཉན་ཐོས་ཀྱི་ཐེག་པ་པ་གང་ཞེ་ན། ཉན་ཐོས་ཀྱི་ཆོས
ཉིད་དེ་རིགས་ངེས་པའམ། མ་ངེས་པ་ལ་གནས་པ་དང་། རང་་
སངས་རྒྱས་དང་བྱང་ཆུབ་སེམས་དཔའ་ལ་ལྟོས་ན་རང་བཞིན་གྱིས་
334



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དབང་པོ་རྟུལ་པོ་དང་། བདག་འཁོར་བ་ལས་རྣམ་པར་ཐར་་་
པར་བྱ་བའི་ཕྱིར་སྨོན་ལམ་བཏབ་པ་དང་།བསམ་པ་ཡིད་བྱུང་
བ་ཤས་ཆེ་བ་དང༌། འདོད་ཆགས་དང་བྲལ་བར་འདོད་པ་དང༌།
རྣམ་པར་གྲོལ་བར་འདོད་པའི་བསམ་པ་ཅན་དང༌། གང་ལ་་་་
དམིགས་ན་ཉན་ཐོས་ཀྱི་སྡེ་སྣོད་ལ་དམིགས་ནས་ཅི་ཞིག་སྒྲུབ་་་་་
པར་བྱེད་ན་ཆོས་ཀྱི་རྗེས་སུ་མཐུན་པའི་ཆོས་སྒྲུབ་ཅིང་། འབྲས་བུ་ནི་
གང་སྡུག་བསྔལ་གྱི་མཐར་ཕྱིན་པ་ཐོབ་པའོ། །རང་སངས་་་་་་
རྒྱས་ཀྱི་ཐེག་པ་གང་ཞེ་ན། རང་སངས་རྒྱས་ཀྱི་ཆོས་ཉིད་དེ་་་
རིགས་ངེས་པའམ། མ་ངེས་པ་ལ་གནས་པ་དང་། རང་བཞིན་
གྱིས་དབང་པོ་འབྲིང་དང་། བདག་གཅིག་པུ་འཁོར་བ་ལས་རྣམ་
པར་ཐར་པར་བྱ་བའི་སྨོན་ལམ་བཏབ་པ་དང་། སྡུག་བསྔལ་་་་་
ལས་ཡིད་འབྱུང་བ་དང་། ཀུན་འབྱུང་ལ་འདོད་ཆགས་དང་་་་་་
བྲལ་བ་དང༌། སྒྲིབ་པ་ལས་རྣམ་པར་གྲོལ་བར་བྱ་བའི་བསམ་་་
པ་ཅན་དང་། སློབ་དཔོན་ལ་མ་ལྟོས་པར་བདག་ཉིད་མངོན་ ་ ་་་
པར་རྫོགས་པར་བྱང་ཆུབ་པར་བྱ་བའི་བསམ་པ་ཅན་དང་།
ཉན་ཐོས་ཀྱི་སྡེ་སྣོད་ཉིད་ལ་དམིགས་ནས་མྱ་ངན་ལས་འདས་པ་
ཐོབ་པར་བྱེད་པའི་ཆོས་ཀྱི་རྗེས་སུ་མཐུན་པའི་ཆོས་སྒྲུབ་པ་་་་
དང་༑ ངེས་པར་འབྱེད་པའི་ཆ་དང་མཐུན་པ་སྔོན་མ་བསྐྱེད་
པའམ༑ ངེས་པར་འབྱེད་པའི་ཆ་དང་མཐུན་པ་སྔོན་བསྐྱེད་
པ༑ སྔོན་དགེ་སྦྱོང་གི་ལམ་གྱི་འབྲས་བུ་མ་ཐོབ་པའམ། སྔོན་
335



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འབྲས་བུ་ཐོབ་པའམ། གང་ཡང་རུང་སྟེ། སངས་རྒྱས་འབྱུང་
བ་མེད་པར་བདག་ཉིད་ཀྱིས་ལམ་མངོན་དུ་བྱས་ནས།ངེས་
པར་འབྱེད་པའི་ཆ་དང་མཐུན་པ་སྔོན་མ་བསྐྱེད་པ་དང་སྔོན་འབྲས་
བུ་མ་ཐོབ་པ་དེ་ནི་བསེ་རུ་ལྟ་བུར་གྱུར་ཏེ། གཅིག་པུ་གནས་
པའམ༑ ཅིག་ཤོས་ནི་དེ་ལས་གཞན་པའི་རང་རྒྱལ་བར་གྱུར་ཏེ།
ཚོགས་དང་སྤྱོད་པ་གང་སྡུག་བསྔལ་གྱི་མཐར་ཕྱིན་པ་ཐོབ་་་
པའོ༑ །ཐེག་པ་ཆེན་པོ་པ་གང་ཞེ་ན། བྱང་ཆུབ་སེམས་དཔའི་
ཆོས་ཉིད་དེ་རིགས་ངེས་པའམ། མ་ངེས་པ་ལ་གནས་པ་དང་།
རང་བཞིན་གྱིས་དབང་པོ་རྣོ་བ་དང་། སེམས་ཅན་ཐམས་
ཅད་འཁོར་བ་ལས་རྣམ་པར་ཐར་པར་བྱ་བའི་ཕྱིར་སྨོན་ལམ་་
བཏབ་པ་དང་། མི་གནས་པའི་མྱ་ངན་ལས་འདས་པ་ཐོབ་
པའི་བསམ་པ་ཅན་དང༌། བྱང་ཆུབ་སེམས་དཔའི་སྡེ་སྣོད་ལ་
དམིགས་ནས་དོན་གཉིས་ཕུན་སུམ་ཚོགས་པར་འགྲུབ་པའི་ཆོས་་
ཀྱི་རྗེས་སུ་མཐུན་པའི་ཆོས་སྒྲུབ་ཅིང༌། སེམས་ཅན་རྣམས་
ཀྱང་ཡོངས་སུ་སྨིན་པར་བྱེད་ཅིང༌། སངས་རྒྱས་ཀྱི་ཞིང་ཡང་
ཡོངས་སུ་སྦྱོང་ལ། ས་བརྒྱད་པར་མི་སྐྱེ་བའི་ཆོས་ལ་བཟོད་པ་ཐོབ་
པ་ན་ལུང་བསྟན་པ་ཡང་ཐོབ་ཅིང༌། འབྲས་བུ་གང་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ཀྱང་མངོན་པར་་་་་་་
རྫོགས་པར་འཚང་རྒྱ་བའོ། །ཚོགས་མ་བསགས་པ་གང་ཞེ་ན།
གང་བདེན་པ་མཐོང་བའི་དབང་དུ་བྱས་པའི་ཆོས་ལ་་་་་་་་་
336



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དམིགས་ནས་མོས་པ་དང་དད་པ་ཆུང་བའི་གང་ཟག་སྟེ། དེ་
ཡང་ཐར་བའི་ཆ་དང་མཐུན་པ་ཆུང་ཞིང་སྦྱོར་ལམ་སྐྱེ་བ་ལ་ཚེ་
རབས་ཀྱི་དུས་ངེས་པ་མེད་པ་དང་ལྡན་པའོ། །ཚོགས་
བསགས་པ་ཡང་ཡིན་ལ་ཚོགས་མ་བསགས་པ་ཡང་ཡིན་པ་་་
གང་ཞེ་ན། གང་བདེན་པའི་དབང་དུ་བྱས་པའི་ཆོས་ལ་
དམིགས་ནས་མོས་པ་དང་དད་པ་བར་མའི་གང་ཟག་སྟེ། དེ་
ཡང་ཐར་བའི་ཆ་དང་མཐུན་པ་འབྲིང་སྦྱོར་ལམ་སྐྱེ་བ་ལ་ཚེ་
རབས་ངེས་པའི་དུས་དང་ལྡན་པའོ། །ཚོགས་བསགས་པའི་
གང་ཟག་གང་ཞེ་ན། གང་བདེན་པའི་དབང་དུ་བྱས་པའི་
ཆོས་ལ་དམིགས་ནས་མོས་པ་དང་དད་པའི་ཚོགས་རྒྱ་ཆེན་
པོའི་གང་ཟག་སྟེ། དེ་ཡང་ཐར་བའི་ཆ་དང་མཐུན་པ་ཆེན་པོ་
ཚེ་རབས་དེ་ཉིད་ཀྱི་དུས་ཅན་སྦྱོར་ལམ་སྐྱེ་བར་ངེས་པ་དང་་་་ད
ལྡན་པའོ། །ཡང་ཚོགས་མ་བསགས་པ་ནི་བདེན་པའི་དབང་
དུ་བྱས་པའི་ཆོས་ལ་དམིགས་ནས་བདེན་པ་རྣམས་ལ་ཆོས་་
ལ་ངེས་པར་སེམས་པའི་བཟོད་པ་ཆུང་ངུ་དང་ལྡན་པ་སྟེ། དེ་
ཡང་ངེས་པར་འབྱེད་པའི་ཆ་དང་མཐུན་པ་ཆུང་དུ་བདེན་པ་
མཐོང་བ་ལ་ཚེ་རབས་ཀྱི་དུས་ངེས་པ་མེད་པ་དང་ལྡན་པའོ། །
ཚོགས་བསགས་པ་ཡང་ཡིན་ལ་མ་བསགས་པ་ཡང་ཡིན་པ་་་
ནི་གང་བདེན་པའི་དབང་དུ་བྱས་པའི་ཆོས་ལ་དམིགས་ནས་
བདེན་པ་རྣམས་ལ་ཆོས་ལ་ངེས་པར་སེམས་པའི་བཟོད་པ་་་་
337



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མའབྲིང་དང་ལྡན་པ་སྟེ། དེ་ཡང་ངེས་པར་འབྱེད་པའི་ཆ་དང་
མཐུན་པ་འབྲིང་བདེན་པ་མཐོང་བ་ལ་ཚེ་རབས་ཀྱི་དུས་ངེས་་་
པ་དང་ལྡན་པའོ། །ཚོགས་བསགས་པ་ནི་གང་བདེན་པའི་
དབང་དུ་བྱས་པའི་ཆོས་ལ་དམིགས་ནས་བདེན་པ་རྣམས་ལ་
ཆོས་ལ་ངེས་པར་སེམས་པའི་བཟོད་པ་ཆེན་པོ་དང་ལྡན་པ་
སྟེ༑ དེ་ཡང་འཇིག་རྟེན་པའི་ཆོས་ཀྱི་མཆོག་མ་གཏོགས་པར་
ངེས་པར་འབྱེད་པའི་ཆ་དང་མཐུན་པ་ཆེན་པོ་ཚེ་རབས་དེ་་་
ཉིད་ཀྱི་དུས་ཅན་བདེན་པ་མཐོང་བར་ངེས་པ་དང་ལྡན་པའོ། །
འཇིག་རྟེན་པའི་ཆོས་ཀྱི་མཆོག་ནི་རང་བཞིན་གྱིས་སྐད་ཅིག་
པ་སྟེ་རྒྱུན་རིང་པོ་མ་ཡིན་པར་ཚེ་རབས་དེ་ཉིད་ཀྱིས་དུས་ཅན་་
ཁོ་ནའོ། །ཐར་པའི་ཆ་དང་མཐུན་པ་དང་ངེས་པར་འབྱེད་
།
པའི་ཆ་དང་མཐུན་པ་ཆུང་ངུ་དང་འབྲིང་རྣམས་ལས་ཡོངས་
སུ་ཉམས་པ་དེ་ནི་ཀུན་ཏུ་འབྱུང་བ་སྟེ་མངོན་གྱུར་ཡོངས་སུ་་་
ཉམས་པར་ཟད་ཀྱི། བག་ཆགས་སྟེ་ས་བོན་ཡོངས་སུ་ཉམས་
པས་ཡོངས་སུ་ཉམས་པ་ནི་མ་ཡིན་ནོ། །ཐར་པའི་ཆ་དང་
མཐུན་པ་ཆུང་ངུའི་དབང་དུ་མཛད་ནས། བཅོམ་ལྡན་འདས་ཀྱིས་
བཀའ་སྩལ་པ། འཇིག་རྟེན་པ་ཡི་ཡང་དག་ལྟ། །ཆེན་པོ་སུ་ལ་ཡོད་
གྱུར་པ། །དེ་ནི་ཚེ་རབས་སྟོང་དུ་ཡང་། །ངན་འགྲོར་འགྲོ་བར་མི་
འགྱུར་རོ། །ཞེའོ། །ཡང་ཐར་བའི་ཆ་དང་མཐུན་པ་བཞི་སྟེ། སྐབས་སུ་
གཏོགས་པ་དང་། མོས་པ་ལས་གྱུར་པ་དང་། ལྷག་པར་འདོད་པ་
338



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལས་གྱུར་པ་དང་། ཐོབ་པ་ལས་གྱུར་པའོ། །དགེ་བའི་ཆོས་ལ་འདུན་
པ་ནས་ཉེ་བར་བཟུང་སྟེ། ཐར་པའི་དོན་དུ་བྱ་བ་ཇི་སྙེད་པ་དེ་ནི་
སྐབས་སུ་གཏོགས་པའོ། །དེ་དང་རབ་ཏུ་ལྡན་པའི་བསྟན་པ་ལ་མོས་
པ་དང་ལྡན་པ་གང་ཡིན་པ་ནི་མོས་པ་ལས་གྱུར་པའོ། །དགའ་བ་
དང་དད་པ་དང་ལྡན་པར་ཐར་བ་ལ་དམིགས་པའི་ཡིད་ལ་བྱེད་པ་་
མང་བ་གང་ཡིན་པ་དེ་ནི་ལྷག་པར་འདོད་པ་ལས་གྱུར་པའོ། །དེ་
ཉིད་ལས་ངེས་པར་འབྱེད་པའི་ཆ་དང་མཐུན་པ་བསྐྱེད་པར་ངེས་པ་
གང་ཡིན་པ་དེ་ནི་ཐོབ་པ་ལས་གྱུར་པའོ། །ངེས་པར་འབྱེད་པའི་ཆ་
དང་མཐུན་པ་ནི་རྣམ་པ་དྲུག་སྟེ། རྗེས་སུ་མཐུན་པ་དང་། ཁྱད་པར་
བ་དང་། རབ་ཏུ་རྟོགས་པ་དང་། གཞན་དུ་ཡོངས་སུ་བསྒྱུར་བ་པ་
དང་། སྐྱེ་བ་གཅིག་པ་དང་། སྟན་གཅིག་པའོ། །དེ་ལ་གང་བདེན་པ་
ལ་དམིགས་པའི་རྣམ་པ་དགེ་བའི་རྩ་བ་དང་པོ་ཉིད་ཆུང་དུ་འབྱུང་་
བ་ནི་རྗེས་སུ་མཐུན་པའོ། །གང་འབྲིང་དུ་གྱུར་པ་དེ་ནི་ཁྱད་པར་བ་
སྟེ༑ དེ་བས་ཆེས་མཆོག་ཏུ་གྱུར་པའོ། །གང་ཚེ་དེ་ཉིད་ལ་བདེན་པར་
རྟོགས་པ་ཤས་ཆེན་པོར་གྱུར་པ་དེ་རབ་ཏུ་རྟོགས་པའོ། །དེ་ཡང་
གང་མ་ངེས་པའི་རིགས་ཅན་རྣམས་བྱང་ཆུབ་སེམས་དཔའ་འགྱུར་་་་
བར་ཡོངས་སུ་བསྒྱུར་བ་དང༌། གང་ཡང་རང་སངས་རྒྱས་རྣམས་ཚེ་
གཞན་ལ་སློབ་དཔོན་མེད་པར་བྱང་ཆུབ་པར་ཡོངས་སུ་བསྒྱུར་བ་དེ་
ནི་གཞན་དུ་ཡོངས་སུ་བསྒྱུར་བའོ། །གང་ཚེ་དེ་ཉིད་ལ་རབ་ཏུ་
རྟོགས་པར་གྱུར་པ་དེ་ནི་ཚེ་གཅིག་པའོ། །གང་སྟན་དེ་ཉིད་ལ་རབ་
339



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཏུ་རྟོགས་པར་གྱུར་པ་དེ་ནི་སྟན་གཅིག་པའོ། །དད་པས་རྗེས་སུ་
འབྲང་བའི་གང་ཟག་གང་ཞེ་ན། གང་ཚོགས་བསགས་པ་
དབང་པོ་རྟུལ་པོ་ཕ་རོལ་གྱིས་གདམས་ངག་བསྟན་པའི་རྗེས་་་
སུ་འབྲངས་ནས་བདེན་པ་མངོན་པར་རྟོགས་པར་བྱ་བའི་་་་
ཕྱིར་སྦྱོར་བའོ། །ཆོས་ཀྱི་རྗེས་སུ་འབྲང་བ་གང་ཞེ་ན། གང་
ཚོགས་བསགས་པ་དབང་པོ་རྣོན་པོ་བདག་ཉིད་ཀྱིས་བདེན་་
པའི་དབང་དུ་བྱས་པའི་ཆོས་གསུང་རབ་ཀྱི་རྗེས་སུ་འབྲངས་་
ནས་བདེན་པ་མངོན་པར་རྟོགས་པར་བྱ་བའི་ཕྱིར་སྦྱོར་
བའོ༑ །དད་པས་མོས་པ་གང་ཞེ་ན། དད་པས་རྗེས་སུ་འབྲང་
བའི་གང་ཟག་གང་ཕྱིས་དགེ་སྦྱོང་གི་ཚུལ་གྱི་འབྲས་བུའི་དུས་་་
ནའོ། །མཐོང་བས་ཐོབ་པ་གང་ཞེ་ན། ཆོས་ཀྱི་རྗེས་སུ་འབྲང་
བའི་གང་ཟག་གང་ཕྱིས་དེ་ལྟར་འབྲས་བུ་ཐོབ་པའི་དུས་ནའོ། །
ལུས་ཀྱིས་མངོན་དུ་བྱེད་པ་གང་ཞེ་ན། གང་སྒོམ་པ་ཕྱིར་མི་
འོང་པ་འཆད་པར་འགྱུར་བའི་རྣམ་པར་ཐར་པ་བརྒྱད་ལ་
ཞུགས་ནུས་པའི་བསམ་གཏན་པའི་གང་ཟག་འགོག་པ་ལུས་ཀྱིས་
མངོན་སུམ་དུ་བྱེད་པ་ཞིག་གོ། །ཤེས་རབ་ཀྱིས་རྣམ་པར་གྲོལ་བ་
གང་ཞེ་ན། གང་ཤེས་རབ་ཀྱིས་མཐུས་མི་མཐུན་པའི་ཕྱོགས་ཉོན་
མོངས་པའི་སྒྲིབ་པའི་ཟག་པ་ཟད་པ་སྟེ། བསམ་གཏན་གྱི་དངོས་
གཞིའི་སེམས་མ་ཐོབ་པས་རྣམ་པར་ཐར་པ་བརྒྱད་ལ་འཇུག་་
པའི་བསམ་གཏན་པ་ནི་མ་ཡིན་པའི་གང་ཟག་གོ། །གཉི་གའི་
340



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཆ་ལས་རྣམ་པར་གྲོལ་བ་གང་ཞེ་ན། གང་ཉོན་མོངས་པ་དང་
སྙོམས་པར་འཇུག་པའི་སྒྲིབ་པ་གཉིས་ཀའི་ཟག་པ་ཟད་པ་དང༌།
རྣམ་པར་ཐར་པ་བརྒྱད་ལ་ཡང་བསམ་གཏན་བྱེད་ནུས་པའི་་
གང་ཟག་གོ། །རྒྱུན་ཏུ་ཞུགས་པའི་འབྲས་བུ་ལ་འཇུག་པ་
གང་ཞེ་ན། གང་ངེས་པར་འབྱེད་པའི་ཆ་དང་མཐུན་པ་སྟན་
གཅིག་པ་ལས་བརྩམས་ཏེ་མཐོང་བའི་ལམ་གྱི་སེམས་ཀྱི་སྐད་་་་
ཅིག་བཅོ་ལྔ་ལ་གནས་པའི་གང་ཟག་གོ། །རྒྱུན་ཏུ་ཞུགས་པ་
གང་ཞེ་ན། གང་མཐོང་བའི་ལམ་གྱི་སེམས་ཀྱི་སྐད་ཅིག་བཅུ་
དྲུག་པ་ལམ་རྗེས་ཤེས་ལ་གནས་པའི་གང་ཟག་གོ།།མཐོང་
བའི་ལམ་ནི་ཡང་དག་པ་མྱ་ངན་ལས་འདས་པ་ཉིད་དུ་ངེས་་་་་
པར་གྱུར་པ་ལ་ཞུགས་པ་སྟེ། དོན་དམ་པའི་ཆོས་མངོན་པར་
རྟོགས་པ་ཡང་མཐོང་བའི་ལམ་དེ་ཡིན་ནོ། །འདོད་པ་རྣམས་
ལས་འདོད་ཆགས་དང་མ་བྲལ་བའི་གང་ཟག་ནི་ཡང་དག་་་
པ་ཉིད་དུ་ངེས་པར་གྱུར་པ་ལ་ཞུགས་ནས། རྒྱུན་ཏུ་ཞུགས་
པར་འགྱུར་རོ། །འདོད་པའི་སྒོམ་སྤོང་གི་ཉོན་མོངས་པ་དྲུག་པ་
སྤངས་ནས་ཕལ་ཆེར་ལ་འདོད་ཆགས་དང་བྲལ་བ་ནི་ཡང་་་་་
དག་པ་ཉིད་དུ་ངེས་པར་གྱུར་པ་ལ་ཞུགས་ནས། ལན་ཅིག་
ཕྱིར་འོང་བར་འགྱུར་རོ། །འདོད་པ་ན་སྤྱོད་པའི་ཉོན་མོངས་པ་
དགུ་པོ་རྣམས་ལས་འདོད་ཆགས་དང་བྲལ་བ་ནི་ཡང་དག་པ་
ཉིད་དུ་ངེས་པར་གྱུར་པ་ལ་ཞུགས་ནས། ཕྱིར་མི་འོང་བར་»210
རྩ
341



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འགྱུར་རོ། །གང་གི་ཚེ་མཐོང་བས་སྤང་བར་བྱ་བའི་ཉོན་
མོངས་པ་ཐམས་ཅད་སྤངས་ནས། རྒྱུན་ཏུ་ཞུགས་པར་འགྱུར་
ན་ཅིའི་ཕྱིར་ཀུན་ཏུ་སྦྱོར་བ་གསུམ་སྤངས་ནས་རྒྱུན་ཏུ་
ཞུགས་པ་ཞེས་བྱ་ཞེ་ན། སྤང་བྱའི་གཙོ་བོ་བསྡུ་བའི་ཕྱིར་རོ། །
ཅིའི་ཕྱིར་གཙོ་བོ་ཞེས་བྱ་ཞེ་ན། འཇིག་ཚོགས་ལ་ལྟ་བ་ནི་ཉེ་བར་
ལེན་པའི་ཕུང་པོ་ལྔ་ལ་ང་དང་ང་ཡིར་མངོན་པར་ཞེན་ནས་འཁོར་་
བ་ལས་མི་འཕགས་པའི་རྒྱུ་ཡིན་པ་དང་། འཕགས་ཀྱང་ཚུལ་
ཁྲིམས་དང་བརྟུལ་ཞུགས་ལ་མཆོག་ཏུ་འཛིན་པ་ནི་ཕྱིན་ཅི་ལོག་ལ་་་
ཞེན་པས་ལོག་པས་ངེས་པར་འབྱུང་བའི་རྒྱུ་ཡིན་པ་དང་། ཐེ་
ཚོམ་ནི་ལམ་ལ་ཡིད་མི་ཆེས་པས་ཡང་དག་པས་ངེས་པར་འབྱུང་
བ་མ་ཡིན་པའི་རྒྱུ་ཡིན་པའི་ཕྱིར་རོ། །ཡང་སྡུག་བསྔལ་ལ་
བདག་ཏུ་ཞེན་པས་ཤེས་བྱ་ལ་ལོག་པར་རྟོགས་པའི་རྒྱུ་ཡིན་པ་་
དང་ དག་པར་ཡིད་ཆེས་པས་ལྟ་བ་ལ་ལོག་པར་རྟོགས་པའི་
༑
རྒྱུ་ཡིན་པ་དང་། དཀོན་མཆོག་གསུམ་ལ་ངེས་པར་མི་བྱེད་པས་
གཉེན་པོ་ལ་ལོག་པར་རྟོགས་པའི་རྒྱུ་ཡིན་པའི་ཕྱིར་རོ། །
ལན་ཅིག་ཕྱིར་འོང་བའི་འབྲས་བུ་ལ་འཇུག་པ་གང་ཞེ་ན།
གང་བསྒོམ་པའི་ལམ་ལ་འདོད་པ་ན་སྤྱོད་པའི་ཉོན་མོངས་་་་
པ་རྣམས་ཀྱི་རྣམ་པ་ལྔ་སྤངས་པའི་ལམ་ལ་གནས་པའི་གང་་་
།ལན་ཅིག་ཕྱིར་འོང་བའི་གང་ཟག་གང་ཞེ་ན།
བསྒོམ་པའི་ལམ་ལ་འདོད་པ་ན་སྤྱོད་པའི་ཉོན་མོངས་པའི་་་་མ
ཟག་གོ།
ལ
342



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
11རྣམ་པ་དྲུག་པ་སྤངས་པའི་ལམ་ལ་གནས་པའི་གང་ཟག་གོ།
ཕྱིར་མི་འོང་བའི་འབྲས་བུ་ལ་འཇུག་པ་གང་ཞེ་ན། གང་
བསྒོམ་པའི་ལམ་ལ་འདོད་པ་ན་སྤྱོད་པའི་ཉོན་མོངས་པའི་་་༌
རྣམ་པ་བདུན་པ་དང་། བརྒྱད་པ་སྤངས་པའི་ལམ་ལ་གནས་
པའི་གང་ཟག་གོ། །ཕྱིར་མི་འོང་བའི་གང་ཟག་གང་ཞེ་ན།
གང་བསྒོམ་པའི་ལམ་ལ་འདོད་པ་ན་སྤྱོད་པའི་ཉོན་མོངས་་་
པའི་རྣམ་པ་དགུ་པ་སྤངས་པའི་ལམ་ལ་གནས་པའི་གང་་་་་་
ཟག་གོ། །གང་གི་ཚེ་འདོད་པ་ན་སྤྱོད་པའི་བསྒོམ་པས་སྤང་
བར་བྱ་བའི་ཉོན་མོངས་པ་ཐམས་ཅད་སྤངས་པས་ཕྱིར་མི་་
འོང་བར་འགྱུར་ན། ཅིའི་ཕྱིར་ཐ་མའི་ཆ་དང་མཐུན་པའི་
ཀུན་ཏུ་སྦྱོར་བ་ལྔ་སྤངས་པས་ཕྱིར་མི་འོང་བ་ཞེས་བྱ་ཞེ་ན།
གཙོ་བོ་བསྡུ་བའི་ཕྱིར་རོ། །ཅིའི་ཕྱིར་གཙོ་བོ་ཞེས་བྱ་ཞེ་ན།
སེམས་ཅན་དམྱལ་བ་ལ་སོགས་པ་འགྲོ་བ་ཐ་མའི་རྒྱུ་ཡིན་པ་་་་་
དང་༑ ཁམས་ཐ་མ་སྟེ་འདོད་ཁམས་པའི་རྒྱུ་ཡིན་པའི་ཕྱིར་རོ། །
དེ་ལ་འཇིག་ལྟ་དང་མཆོག་འཛིན་གཉིས་དང་ཐེ་ཚོམ་རྣམས་ཀྱིས་ནི་
འགྲོ་བ་ཐ་མ་ལས་མི་འདའ་བས་དེའི་རྒྱུ་དང་འདོད་པ་ལ་འདུན་པ་
དང་གནོད་སེམས་གཉིས་ཀྱིས་ནི་ཁམས་ཐ་མ་ལས་མི་འདའ་བས་་་
དེའི་རྒྱུ་ཉིད་དོ། །དགྲ་བཅོམ་པ་ཉིད་ཀྱི་འབྲས་བུ་ལ་འཇུག་པ་
གང་ཞེ་ན། གང་སྲིད་པའི་རྩེ་མོ་པའི་ཉོན་མོངས་པ་རྣམས་ཀྱི་
རྣམ་པ་བརྒྱད་སྤངས་པའི་ལམ་ལ་གནས་པའི་གང་ཟག་གོ། །ལ
343



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དགྲ་བཅོམ་པ་གང་ཞེ་ན། གང་སྲིད་པའི་རྩེ་མོ་པའི་ཉོན་
མོངས་པའི་རྣམ་པ་དགུ་པ་སྤངས་པའི་ལམ་ལ་གནས་པའི་་་
གང་ཟག་གོ། །གང་གི་ཚེ་ཁམས་གསུམ་ན་སྤྱོད་པའི་ཉོན་
མོངས་པ་ཐམས་ཅད་སྤངས་པས་དགྲ་བཅོམ་པར་འགྱུར་ན།
ཅིའི་ཕྱིར་གོང་མའི་ཆ་དང་མཐུན་པའི་ཀུན་ཏུ་སྦྱོར་བ་རྣམ་
པ་ལྔ་སྤངས་པས་དགྲ་བཅོམ་པ་ཞེས་བྱ་ཞེ་ན། གཙོ་བོ་བསྡུ་
བའི་ཕྱིར་རོ། །ཅིའི་ཕྱིར་གཙོ་བོ་བསྡུ་བ་ཞེས་བྱ་ཞེ་ན།
གཟུགས་དང་གཟུགས་མེད་པའི་འདོད་ཆགས་གཉིས་ནི་ཁམས
གོང་མ་ཉེ་བར་ལེན་པའི་རྒྱུ་ཡིན་པ་དང༌། རྒོད་པ་དང་ང་རྒྱལ་
དང་མ་རིག་པ་རྣམས་ནི་གོང་མ་ཡོངས་སུ་མི་གཏོང་བའི་རྒྱུ་
ཡིན་པའི་ཕྱིར་རོ། །རེ་ལྟར་ཐོགས་ན་སྲིད་པ་ལན་བདུན་པ་
གང་ཞེ་ན། རྒྱུན་ཏུ་ཞུགས་པའི་གང་ཟག་ཉིད་ལྷ་དང་མི་
རྣམས་ཀྱི་ནང་དུ་ལན་བདུན་ཡན་མན་དུ་སྲིད་པར་འཁོར་་་
བར་བྱས་ནས་གང་སྡུག་བསྔལ་གྱི་མཐའ་མ་ཐོབ་པའོ།
།
རིགས་ནས་རིགས་སུ་སྐྱེ་བ་གང་ཞེ་ན། ལྷ་དང་མི་རྣམས་ཀྱི་
ནང་དུ་རིགས་ནས་རིགས་སུ་སོང་ནས་གང་སྡུག་བསྔལ་གྱི་་་
མཐའ་མ་ཐོབ་པ་སྟེ་འདི་ཡང་རྒྱུན་ཏུ་ཞུགས་པའོ། །བར་ཆད་
གཅིག་པ་གང་ཞེ་ན། ལན་ཅིག་ཕྱིར་འོང་བ་འདོད་པའི་ལྷ་
རྣམས་ཀྱི་ནང་ཉིད་དུ་ལན་གཅིག་སྐྱེས་ཏེ་གང་སྡུག་བསྔལ་གྱི་་
མཐའ་མ་ཐོབ་པའོ། །བར་མ་དོར་ཡོངས་སུ་མྱ་ངན་ལས་
344



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
འདའ་བ་གང་ཞེ་ན། སྐྱེ་བའི་ཀུན་ཏུ་སྦྱོར་བ་ནི་སྤངས་ལ་
མངོན་པར་འགྲུབ་པའི་ཀུན་ཏུ་སྦྱོར་བ་བག་ལ་ཉལ་ནི་མ་་་་་
སྤངས་པ་སྟེ། བར་མ་དོར་སྲིད་པ་མངོན་པར་འགྲུབ་པ་ན།
གང་གོམས་པར་བྱས་པའི་ལམ་མངོན་དུ་བྱས་ནས་སྡུག་བསྔལ་
གྱི་མཐའ་མ་ཐོབ་པ་དང་། བར་མ་དོར་སྲིད་པ་མངོན་པར་
འགྲུབ་པ་སྐྱེ་བའི་སྲིད་པར་འགྲོ་བར་མི་སེམས་པ་སྟེ་སྐྱེ་སྲིད་་་་
ཚོལ་བའི་སྣང་བ་མ་བྱུང་བ་ཉིད་ན་གང་ལམ་མངོན་དུ་བྱས་་་་་་
ནས་སྡུག་བསྔལ་གྱི་མཐའ་མ་ཐོབ་པ་དང་། མངོན་པར་
བསམ་ནས་སྐྱེ་བའི་སྲིད་པ་ཚོལ་བ་ལ་མངོན་པར་འཇུག་པ་་་་
སྟེ། སྐྱེ་བའི་སྲིད་པ་ནི་མ་ཐོབ་པ་ན་གང་ལམ་མངོན་དུ་བྱས་
ནས་སྡུག་བསྔལ་གྱི་མཐའ་མ་ཐོབ་པའོ། །སྐྱེས་ནས་ཡོངས་སུ་
མྱ་ངན་ལས་འདའ་བ་གང་ཞེ་ན། བར་དོ་དང་སྐྱེ་བའི་སྲིད་པ་
གཉི་གར་ཀུན་ཏུ་སྦྱོར་བ་མ་སྤངས་ལ་གཟུགས་ཀྱི་ཁམས་སུ་་་
སྐྱེས་པ་ཙམ་ཉིད་ཀྱིས་གང་ལམ་མངོན་དུ་བྱས་ནས་སྡུག་་་་་་
བསྔལ་གྱི་མཐའ་མ་ཐོབ་པའོ། །མངོན་པར་འདུ་བྱེད་པ་མེད་
པར་ཡོངས་སུ་མྱ་ངན་ལས་འདའ་བ་གང་ཞེ་ན། གང་སྐྱེས་
ནས་མངོན་པར་འདུ་བྱེད་པ་མེད་པར་ཏེ་བསྒྲིམ་མི་དགོས་པར་
སྔོན་གོམས་པའི་མཐུས་ལམ་མངོན་དུ་བྱས་ནས་སྡུག་བསྔལ་གྱི་
མཐའ་མ་ཐོབ་པའོ། །མངོན་པར་འདུ་བྱེད་པ་དང་བཅས་
པའི་ཡོངས་སུ་མྱ་ངན་ལས་འདའ་བ་གང་ཞེ་ན། གང་
345



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བགཟུགས་ཀྱི་ཁམས་སུ་སྐྱེས་ནས་མངོན་པར་འདུ་བྱེད་པས་ལམ་
མངོན་དུ་བྱས་ཏེ་སྡུག་བསྔལ་གྱི་མཐའ་མ་ཐོབ་པའོ། །གོང་
དུ་འཕོ་བ་གང་ཞེ་ན། གང་གཟུགས་ཀྱི་ཁམས་སུ་ཚངས་རིས་
ལ་སོགས་པར་རྒྱུད་དེ་ས་ནས་སར་སྐྱེ་ཞིང་འོག་མིན་གྱི་བར་དུ་
ཞུགས་ནས། དེར་ལམ་མངོན་དུ་བྱས་ཏེ་སྡུག་བསྔལ་གྱི་
མཐའ་མ་ཐོབ་པའོ། །ལ་ལ་ནི་བསམ་གཏན་སྤེལ་མར་མ་
བསྒོམས་པས་གནས་གཙང་མ་རྣམས་བོར་ཏེ་སྲིད་པའི་རྩེ་མོའི་་
བར་དུ་སོང་ནས་ལམ་མངོན་དུ་བྱས་ཏེ་སྡུག་བསྔལ་གྱི་
མཐའ་མ་ཐོབ་པའོ། །སྤེལ་མར་བསྒོམས་པ་ནི་བསམ་གཏན་
བཞི་པ་ལ་ཆུང་དུ་ཡོངས་སུ་བསྒོམས་པ་གསུམ་སྤེལ་དང༌།
འབྲིང་དུ་ཡོངས་སུ་བསྒོམས་པ་དྲུག་སྤེལ་དང་། ཆེར་ཡོངས་
སུ་བསྒོམས་པ་དགུ་སྤེལ་དང༌། ཆེས་ཆེར་ཡོངས་སུ་བསྒོམས་
པ་བཅུ་གཉིས་སྤེལ་དང༌། ཤིན་ཏུ་ཆེས་ཆེར་ཡོངས་སུ་བསྒོམས་
པས་བཅོ་ལྔ་སྤེལ་བ་གནས་གཙང་མ་རྣམས་སུ་སྐྱེའོ། །ཡོངས་
སུ་ཉམས་པའི་ཆོས་ཅན་གྱི་དགྲ་བཅོམ་པ་གང་ཞེ་ན། དབང་
པོ་རྟུལ་པོ་མྱོས་ཀྱང་རུང་། མ་མྱོས་ཀྱང་རུང་། གསོད་ཀྱང་
རུང་༑ མི་གསོད་ཀྱང་རུང་སྟེ། གང་མཐོང་བའི་ཆོས་ལ་བདེ་
བར་གནས་པ་ལས་ཡོངས་སུ་ཉམས་པའི་སྐལ་བ་ཅན་ཡིན་་་
ནོ༑ །བདག་གསོད་པའི་ཆོས་ཅན་གང་ཞེ་ན། དབང་པོ་རྟུལ་
པོ་ཉིད་མྱོས་ཀྱང་རུང་། མ་མྱོས་ཀྱང་རུང་། ཚེའི་འདུ་བྱེད་
346



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བསྡུས་ཏེ་མི་གསོད་ན། གང་མཐོང་བའི་ཆོས་ལ་བདེ་བར་
གནས་པའི་ཏིང་ངེ་འཛིན་ལས་ཡོངས་སུ་ཉམས་པར་འགྱུར་་་་
བའི་སྐལ་བ་ཅན་ཡིན་ལ། གསོད་ན་སྟེ་ཚེའི་འདུ་བྱེད་བསྡུས་ན་
ཉམས་པའི་སྐལ་བ་ཅན་མ་ཡིན་པའོ། །རྗེས་སུ་བསྲུང་བའི་
ཆོས་ཅན་གང་ཞེ་ན། གང་དབང་པོ་རྟུལ་པོ་ཉིད་སེམས་མྱོས་
པར་གྱུར་ན་མཐོང་བའི་ཆོས་ལ་བདེ་བར་གནས་པའི་ཏིང་ངེ་་་
འཛིན་ལས་ཡོངས་སུ་ཉམས་པར་འགྱུར་བའི་སྐལ་བ་ཅན་་་་་
ཡིན་ལ། མ་མྱོས་ན་སྐལ་བ་ཅན་མ་ཡིན་པའོ། །གནས་པ་ལས་
མི་བསྐྱོད་པ་གང་ཞེ་ན། དབང་པོ་རྟུལ་པོ་སེམས་མྱོས་པར་
གྱུར་ཀྱང་རུང་། མ་མྱོས་ཀྱང་རུང༌། མཐོང་བའི་ཆོས་ལ་བདེ་
བར་གནས་པའི་ཏིང་ངེ་འཛིན་ལས་ཡོངས་སུ་ཉམས་པར་་
འགྱུར་བའི་སྐལ་བ་ཅན་མ་ཡིན་ལ། དབང་པོ་རྣམས་སྦྱོང་སྟེ་
རྣོན་པོར་འགྱུར་བའི་སྐལ་བ་ཅན་ཡང་མ་ཡིན་པའི་གང་ཟག་་་
གོ༑ །རབ་ཏུ་རྟོགས་པའི་འོས་སུ་འགྱུར་བ་གང་ཞེ་ན། གང་
དབང་པོ་རྟུལ་པོ་སེམས་མྱོས་པར་གྱུར་ཀྱང་རུང༌། མ་མྱོས་
ཀྱང་རུང་། མཐོང་བའི་ཆོས་ལ་བདེ་བར་གནས་པའི་ཏིང་ངེ་
འཛིན་ལས་ཡོངས་སུ་ཉམས་པར་འགྱུར་བའི་སྐལ་བ་ཅན་མ་་
ཡིན་ལ། དབང་པོ་རྣམས་སྦྱོང་སྟེ་རྣོན་པོར་འགྱུར་བའི་སྐལ་བ་
ཅན་ནི་ཡིན་པའི་གང་ཟག་གོ། །མི་འཁྲུགས་པའི་ཆོས་ཅན་
གང་ཞེ་ན། རང་བཞིན་གྱིས་དབང་པོ་རྣོན་པོ་སྟེ། སེམས་མྱོས་
347



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པར་གྱུར་ཀྱང་རུང་། མ་མྱོས་ཀྱང་རུང༌། མཐོང་བའི་ཆོས་ལ་
བདེ་བར་གནས་པ་ཏིང་ངེ་འཛིན་ལས་ཡོངས་སུ་ཉམས་པར་་་
འགྱུར་བའི་སྐལ་བ་ཅན་མ་ཡིན་པའོ། །འདི་ལ་ཡོངས་སུ་སྦྱོང་
བའི་སྐལ་བ་ཅན་ཞེས་མ་བཤད་དེ་རང་བཞིན་གྱིས་དབང་པོ་རྣོ་་་་
བའི་ཕྱིར་རོ། །འདོད་པ་ན་སྤྱོད་པའི་སོ་སོའི་སྐྱེ་བོ་གང་ཞེ་ན།
གང་འདོད་པའི་ཁམས་སུ་སྐྱེས་པར་གྱུར་ལ་འཕགས་པའི་
ཆོས་རྣམས་མ་ཐོབ་པའི་གང་ཟག་གོ། །འདོད་པ་ན་སྤྱོད་
པའི་སློབ་པ་གང་ཞེ་ན། གང་འདོད་པའི་ཁམས་སུ་སྐྱེས་པར་
གྱུར་ཏེ། འཕགས་པའི་ཆོས་རྣམས་ཐོབ་ལ། ཀུན་ཏུ་སྦྱོར་བ་
ལྷག་མ་དང་བཅས་པའི་གང་ཟག་གོ། །འདོད་པ་ན་སྤྱོད་
པའི་མི་སློབ་པ་གང་ཞེ་ན། གང་འདོད་པའི་ཁམས་སུ་སྐྱེས་
པར་གྱུར་ཏེ། འཕགས་པའི་ཆོས་རྣམས་ཐོབ་པ་ཀུན་ཏུ་སྦྱོར་
བའི་ལྷག་མ་མེད་པའི་གང་ཟག་གོ། །འདོད་པ་ན་སྤྱོད་པའི་
གང་ཟག་གསུམ་ཇི་ལྟ་བར་གཟུགས་དང་གཟུགས་མེད་པ་ན་
སྤྱོད་པའི་སོ་སོའི་སྐྱེ་བོ་ལ་སོགས་པ་གསུམ་ལ་ཡང་དེ་བཞིན་དུ་་
བལྟའོ༑ །འདོད་པ་ན་སྤྱོད་པ་དང་གཟུགས་ན་སྤྱོད་པའི་བྱང་
ཆུབ་སེམས་དཔའ་གང་ཞེ་ན། གང་གཟུགས་མེད་པའི་ཁམས་
རྣམ་པར་སྤངས་པའི་བསམ་གཏན་དང་ལྡན་ལ།
གཏན་གྱི་བདེ་བས་ཉམས་པ་མེད་པར་གནས་ཤིང་ཐབས་ལ་་་་
མཁས་པས་འདོད་པའི་ཁམས་སམ། གཟུགས་ཀྱི་ཁམས་སུ་སྐྱེ་བསམ་
348



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལབའི་གང་ཟག་གོ། །ཅིའི་ཕྱིར་གཟུགས་མེད་པའི་ཁམས་ན་བྱང་
ཆུབ་སེམས་དཔའ་མི་སྐྱེ་ཞེ་ན་སེམས་ཅན་ཡོངས་སུ་སྨིན་པར་བྱ་་་
བའི་མཐུའི་ཁྱད་པར་ཐོབ་པ་རྣམས་དེར་མི་སྐྱེ་སྟེ་གཞན་ཡོངས་སུ་་་
སྨིན་པར་བྱ་བ་མེད་པའི་ཕྱིར་རོ། །འདོད་པ་ན་སྤྱོད་པའི་རང་
སངས་རྒྱས་གང་ཞེ་ན། གང་སངས་རྒྱས་འབྱུང་བ་མེད་པར་
འདོད་པའི་ཁམས་སུ་སྐྱེས་པར་གྱུར་ཏེ། རང་བྱང་ཆུབ་
མངོན་དུ་བྱེད་པའི་གང་ཟག་གོ། །བསམ་གྱིས་མི་ཁྱབ་པའི་
དེ་བཞིན་གཤེགས་པ་གང་ཞེ་ན། གང་དགའ་ལྡན་གྱི་གནས་
ན་གནས་པ་ནས་བཟུང་སྟེ། ཡོངས་སུ་མྱ་ངན་ལས་འདས་
པའི་བར་དུ་བྱང་ཆུབ་སེམས་དཔའི་སྤྱོད་པ་བདུད་ལས་རྣམ་་་
པར་རྒྱལ་བའི་བར་ཐམས་ཅད་དང་། མངོན་པར་རྫོགས་པར་
བྱང་ཆུབ་པ་ནས་བཟུང་སངས་རྒྱས་ཀྱི་སྤྱོད་པ་ཡང་འདོད་པའི་
ཁམས་སུ་སྟོན་པའི་གང་ཟག་གོ། །མོས་པས་སྤྱོད་པ་ཅན་
གང་ཞེ་ན། སོ་སོ་རང་གིས་རིགས་པ་མེད་པ་མོས་པས་སྤྱོད་པའི་
ས་ལ་རིགས་ལ་གནས་པ་ཐོག་མར་བྱང་ཆུབ་ཆེན་པོར་སྨོན་པ་ནས་
བཟུང་སྟེ་བཟོད་པ་ཆུང་དུ་དང་། འབྲིང་དང་། ཆེན་པོ་དང་
ལྡན་པའི་གང་ཟག་གང་ཡིན་པའི་བྱང་ཆུབ་སེམས་དཔའོ། །
ལྷག་པའི་བསམ་པས་སྤྱོད་པ་ཅན་གང་ཞེ་ན། གང་བྱང་ཆུབ་
སེམས་དཔའི་ས་དང་པོ་ནས་བཟུང་སྟེ་ས་བཅུ་ལ་གནས་པའི་་
གང་ཟག་གོ། །མཚན་མ་དང་བཅས་པའི་སྤྱོད་པ་ཅན་གང་
349



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཞེ་ན། གང་བྱང་ཆུབ་སེམས་དཔའི་ས་རབ་ཏུ་དགའ་བ་དང་།
དྲི་མ་མེད་པ་དང་། འོད་བྱེད་པ་དང་། འོད་འཕྲོ་བ་ཅན་
དང་༑ ཤིན་ཏུ་སྦྱང་དཀའ་བ་དང་། མངོན་དུ་གྱུར་པ་ལ་
གནས་པའི་གང་ཟག་གོ། །མཚན་མ་མེད་པར་སྤྱོད་པ་ཅན་
གྱི་གང་ཟག་གང་ཞེ་ན། གང་བྱང་ཆུབ་སེམས་པའི་ས་རིང་དུ་
སོང་བ་ལ་གནས་པའི་གང་ཟག་གོ། །མངོན་པར་འདུ་བྱེད་
པ་མེད་པར་སྤྱོད་པ་ཅན་གང་ཞེ་ན། གང་བྱང་ཆུབ་སེམས་
དཔའི་ས་མི་གཡོ་བ་དང་། ལེགས་པའི་བློ་གྲོས་དང༌། ཆོས་ཀྱི་
སྤྲིན་ལ་གནས་པའི་གང་ཟག་གོ། །རྣམ་པར་སྨིན་པ་ལས་བྱུང་
བའི་རྣམ་པར་མི་རྟོག་པའི་ཡེ་ཤེས་ཐོབ་པའི་ཕྱིར་ཞེས་པའི་དོན་ཏོ།།
རྒྱུན་ཏུ་ཞུགས་པའི་གང་ཟག་ཅེས་གང་གསུངས་པ་ལ། རྒྱུན་
ཏུ་ཞུགས་པ་ནི་གཉིས་ཏེ། རིམ་གྱིས་པ་དང་། ཅིག་ཅར་ངེས་
པར་འབྱིན་པའོ། །རིམ་གྱིས་པ་ནི་ཇི་སྐད་བསྟན་པ་ཡིན་ནོ། །
ཅིག་ཅར་ངེས་པར་འབྱིན་པ་ནི་གང་བདེན་པ་རྣམས་མངོན་
པར་རྟོགས་པར་བྱས་ནས། ཉེར་བརྡོགས་མི་ལྕོགས་པ་མེད་པ་
ལ་བརྟེན་ཏེ། འཇིག་རྟེན་ལས་འདས་པའི་ལམ་གྱིས། ཁམས་
གསུམ་ན་སྤྱོད་པའི་བསྒོམ་པས་སྤང་བར་བྱ་བའི་ཉོན་མོངས་པ་་
རྣམས་སའི་རྣམ་པས་དུ་མ་ཞིག་ཡོད་ཀྱང་ཅིག་ཅར་སྤོང་སྟེ།
འདི་ནི་རྒྱུན་ཏུ་ཞུགས་པའི་འབྲས་བུ་དང་། དགྲ་བཅོམ་པའི་
འབྲས་བུ་དང་། འབྲས་བུ་གཉིས་ལ་གདགས་སོ། །དེ་གཉིས་ནི་
350



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པ
ཁམས་གསུམ་པའི་མཐོང་བ་དང་བསྒོམ་པས་སྤང་བར་བྱ་བ་ཐམས་་
ཅད་མ་ལུས་པར་སྤངས་པས་རབ་ཏུ་ཕྱེ་བའི་ཕྱིར་རོ། །ཕལ་ཆེར་ནི་
མཐོང་བའི་ཆོས་སམ་འཆི་བའི་དུས་ཀྱི་ཚེ་ཀུན་ཤེས་པ་ཐོབ་
པར་བྱེད་དོ། །གལ་ཏེ་མཐོང་བའི་ཆོས་ལ་ཐོབ་པར་མི་བྱེད་ན་
ཡང་དེ་སྨོན་ལམ་གྱི་སྟོབས་ཅན་ཡིན་ཏེ། སྨོན་ལམ་གྱི་དབང་
གིས་འདོད་པའི་ཁམས་ཉིད་དུ་སྐྱེ་སྟེ། སངས་རྒྱས་འབྱུང་བ་
མེད་ན་རང་རྒྱལ་བར་འགྱུར་རོ། །མངོན་པར་རྟོགས་པ་རྣམ་
པར་གཞག་པ་གང་ཞེ་ན། མངོན་པར་རྟོགས་པ་བཅུ་སྟེ།
ཆོས་མངོན་པར་རྟོགས་པ་དང༌། དོན་མངོན་པར་རྟོགས་པ་
དང་། དེ་ཁོ་ན་མངོན་པར་རྟོགས་པ་དང་། རྗེས་ལ་མངོན་
པར་རྟོགས་པ་དང་། དཀོན་མཆོག་མངོན་པར་རྟོགས་པ་
དང་༑ ཀུན་ཏུ་མི་འབྱུང་བ་མངོན་པར་རྟོགས་པ་དང་།
མཐར་ཐུག་པ་མངོན་པར་རྟོགས་པ་དང་། ཉན་ཐོས་ཀྱི་
མངོན་པར་རྟོགས་པ་དང་། རང་སངས་རྒྱས་ཀྱི་མངོན་པར་
རྟོགས་པ་དང་། བྱང་ཆུབ་སེམས་དཔའི་མངོན་པར་རྟོགས་
པའོ༑ །ཆོས་མངོན་པར་རྟོགས་པ་གང་ཞེ་ན། གཞན་གྱི་སྒྲའི་
རྗེས་སུ་བྱས་ནས་བདེན་པའི་དབང་དུ་བྱ་བའི་མདོ་སྡེ་ལ་སོགས་
པའི་ཆོས་རྣམས་ལ་མོས་པ་དང་། དད་པ་ཆེན་པོ་ཐོབ་པའོ། །
དོན་མངོན་པར་རྟོགས་པ་གང་ཞེ་ན། ངེས་པར་འབྱེད་པའི་
ཆ་དང་མཐུན་པའི་གནས་སྐབས་ན་བདེན་པ་བཞིའི་དབང་་་
351



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དུ་བྱ་བའི་ཆོས་རྣམས་ཁོ་ན་ལ། བདེན་པ་ལ་ཆོས་ལ་ངེས་
པར་སེམས་པའི་བཟོད་པ་ཆེན་པོ་ཐོབ་སྟེ། བཟོད་པ་དེ་ཡང་
ཚུལ་བཞིན་ཡིད་ལ་བྱེད་པ་ཆེན་པོའི་ཆུང་དུ་དྲོ་བར་འགྱུར
བའི་སྐབས་དང་། ཆེན་པོའི་འབྲིང་པོ་རྩེ་མོ་དང་བཟོད་པའི་
སྐབས་དང་། ཆེན་པོའི་ཆེན་པོ་འཇིག་རྟེན་ཆོས་མཆོག་གི་སྐབས་
དང་༑ རྣམ་པ་གསུམ་གྱིས་རབ་ཏུ་ཕྱེ་བའོ། །དེ་ཁོ་ན་མངོན་
པར་རྟོགས་པ་གང་ཞེ་ན། གང་མཐོང་བའི་ལམ་གྱི་སེམས་ཀྱི་
སྐད་ཅིག་བཅུ་དྲུག་པོ་དག་ཐོབ་པའོ། །མཐོང་བའི་ལམ་ལ་
ནི་བདེན་པ་རྣམ་པར་འཇོག་པ་མངོན་པར་རྟོགས་པའི་
མཐའ་ལས་བྱུང་བ་ཀུན་རྫོབ་ཤེས་པ་རྣམས་འཐོབ་སྟེ། དེ་
ཡང་འཇིག་རྟེན་ལས་འདས་པའི་ཡེ་ཤེས་ཀྱིས་དེའི་ས་བོན་གསོ་་་་
ཙམ་ཡིན་གྱིས་མཐོང་བའི་ལམ་ལ་འཇིག་རྟེན་པའི་སེམས་ཀྱི་སྐབས་་
མེད་པས་མངོན་དུ་བྱེད་པ་ནི་མ་ཡིན་ནོ། །ཀུན་རྫོབ་ཤེས་པ་དེ་
དག་ནི་བསྒོམ་པའི་ལམ་ལ་མངོན་དུ་བྱེད་དོ། །རྗེས་ལ་
མངོན་པར་རྟོགས་པ་གང་ཞེ་ན། བསྒོམ་པའི་ལམ་འཇིག་རྟེན་
པ་དང་འཇིག་རྟེན་ལས་འདས་པ་ཐམས་ཅད་དོ། །དཀོན་མཆོག་
མངོན་པར་རྟོགས་པ་གང་ཞེ་ན། ཀྱེ་མ་བཅོམ་ལྡན་འདས་ནི་
ཡང་དག་པར་རྫོགས་པའི་སངས་རྒྱས་སོ་ཞེས་སངས་རྒྱས་ལ་ཤེས་
ནས་དད་པ་དང་། དེའི་ཆོས་འདུལ་བ་ནི་ལེགས་པར་གསུངས་
པའོ་ཞེས་ཆོས་དང་ཉན་ཐོས་ཀྱི་དགེ་འདུན་ནི་ལེགས་པར་ཞུགས་་་：
མ
352



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པའོ་ཞེས་དགེ་འདུན་ལ་འཕགས་པ་ཉན་ཐོས་དག་ཤེས་ཏེ་ངེས་་་
ནས་དད་པའོ། །ཀུན་ཏུ་མི་འབྱུང་བ་སྤྱོད་པའི་མངོན་པར་
རྟོགས་པ་གང་ཞེ་ན། མི་བྱ་བའི་སྡོམ་པ་སྟེ་འཕགས་པ་དགྱེས་
པའི་ཚུལ་ཁྲིམས་གང་ཞིག་ཐོབ་པས་དེའི་མི་མཐུན་པའི་ཕྱོགས་མི་་
འབྱུང་བར་ཤེས་ནས་སློབ་པ་འདི་སྙམ་དུ་སེམས་ཏེ། བདག་གི་
སེམས་ཅན་དམྱལ་བ་ཟད་དོ། །དུད་འགྲོ་ཟད་དོ། །ཡི་དྭགས་
ཟད་དོ། །ངན་སོང་ངན་འགྲོ་ལོག་པར་ལྟུང་བ་ཟད་དོ། །
བདག་ཡང་ངན་སོང་བའི་ལས་བྱས་ནས་ངན་སོང་རྣམས་སུ་
རྣམ་པར་སྨིན་པ་མངོན་པར་འགྲུབ་པའི་སྐལ་བ་ཅན་མ་་་་་
ཡིན་ནོ་སྙམ་པའོ། །མཐར་ཐུག་པ་མངོན་པར་རྟོགས་པ་གང་
ཞེ་ན། ཇི་ལྟར་གནས་ངན་ལེན་ཐམས་ཅད་རྒྱུན་བཅད་པ་དང་
བྲལ་བའི་ཐོབ་པ་རྣམས་ཐོབ་པ་ལ་སོགས་པ་ལམ་གྱི་བདེན་པ་ལ་་
མཐར་ཕྱིན་པའི་ལམ་བསྟན་པ་ལྟ་བུའོ། །ཉན་ཐོས་ཀྱི་མངོན་
པར་རྟོགས་པ་གང་ཞེ་ན། མངོན་པར་རྟོགས་པ་བདུན་པོ་
འདི་དག་ཉིད་ཕ་རོལ་གྱི་སྒྲ་ལ་བརྟེན་ནས་ཐོབ་པས་མདོར་
བསྡུས་ཏེ། དེ་དག་ཉན་ཐོས་ཀྱི་མངོན་པར་རྟོགས་པ་ཞེས་
བྱའོ༑ །རང་སངས་རྒྱས་ཀྱི་མངོན་པར་རྟོགས་པ་གང་ཞེ་ན།
མངོན་པར་རྟོགས་པ་བདུན་པོ་དེ་དག་ཉིད་གཞན་ཀྱི་སྒྲ་ལ་་་
མ་བརྟེན་པར་ཐོབ་པས་རང་སངས་རྒྱས་ཀྱི་མངོན་པར་་་་་
རྟོགས་པ་ཞེས་བྱའོ། །བྱང་ཆུབ་སེམས་དཔའི་མངོན་པར་
353



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྟོགས་པ་གང་ཞེ་ན། མངོན་པར་རྟོགས་པ་བདུན་པོ་དེ་དག་
ཉིད་ལ་ཉན་ཐོས་དང་རང་སངས་རྒྱས་རྣམས་འདུལ་བའི་ཐབས་་་
ལ་མཁས་པ་བྱང་ཆུབ་སེམས་དཔའི་ཡང་དག་པར་འགྲུབ་་་་་
པའི་བཟོད་པ་གང་ཡིན་པ་སྟེ། དེ་རང་གིས་མངོན་དུ་བྱེད་པ་
ནི་མ་ཡིན་ནོ། །ཡང་ས་རབ་ཏུ་དགའ་བ་ལ་བྱང་ཆུབ་སེམས་
དཔའི་སྐྱོན་མེད་པ་ལ་ཞུགས་པ་ནི་བྱང་ཆུབ་སེམས་དཔའི་་་
མངོན་པར་རྟོགས་པ་ཞེས་བྱའོ། །ཉན་ཐོས་ཀྱི་མངོན་པར་
རྟོགས་པ་ལས་བྱང་ཆུབ་སེམས་དཔའི་མངོན་པར་རྟོགས་པ་་
ཁྱད་པར་ཅི་ཡོད་ཅེ་ན། དམིགས་པའི་ཁྱད་པར་ཤིན་ཏུ་རྒྱས་
པ་ལ་དམིགས་པ་དང་། ཉེ་བར་རྟོན་པའི་ཁྱད་པར་བསྐལ་པ་
གྲངས་མེད་པར་ཚོགས་གཉིས་ཡོངས་སུ་རྫོགས་པ་དང་། རབ་ཏུ་
རྟོགས་པའི་ཁྱད་པར་བདག་མེད་པ་གཉིས་རྟོགས་པའི་ཡེ་ཤེས་་་་
དང་༑ ཁས་ལེན་པའི་ཁྱད་པར་བདག་དང་གཞན་མཉམ་པ་ཉིད་
དུ་ཁས་ལེན་པ་དང་། ངེས་པར་འབྱུང་བའི་ཁྱད་པར་ས་བཅུ་
དག་གིས་ངེས་པར་འབྱུང་བ་དང་། ཡོངས་སུ་འཛིན་པའི་ཁྱད་
པར་མི་གནས་པའི་མྱ་ངན་ལས་འདས་པའི་དབྱིངས་ཡོངས་སུ་་་་
འཛིན་པ་དང༌། གནས་དང་གཡོག་འཁོར་གྱི་ཁྱད་པར་སངས་
རྒྱས་ཀྱི་ཞིང་ཡོངས་སུ་སྦྱོང་བ་དང་གདུལ་བའི་སྐྱེ་བོ་ཉེ་བར་སྡུད་པ་
དང་། བཙུན་པར་སྐྱེ་བའི་ཁྱད་པར་རང་གི་རིགས་ཡང་དག་
པར་འཛིན་པ་དང་། སྐྱེ་བའི་ཁྱད་པར་འཁོར་གྱི་དཀྱིལ་འཁོར་ལ
354



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
རྣམས་སུ་སྐྱེ་བ་དང། འབྲས་བུའི་ཁྱད་པར་རོ། །འབྲས་བུའི་
ཁྱད་པར་ནི་གནས་གྱུར་པའི་ཁྱད་པར་ཉོན་མོངས་པའི་གནས་་
ངན་ལེན་ཐམས་ཅད་སྤངས་ཏེ་ཡོན་ཏན་བླ་ན་མེད་པ་ཐམས་ཅད་་་
ཀྱི་གནས་ཉིད་དུ་གྱུར་པ་དང་། ཡོན་ཏན་ཕུན་སུམ་ཚོགས་པའི་
ཁྱད་པར་སྟོབས་དང་མི་འཇིགས་པ་དང་མ་འདྲེས་པ་ལ་སོགས་་་་་
པའི་ཡོན་ཏན་དཔག་ཏུ་མེད་པ་བསྒྲུབ་པ་དང་། རྣམ་པར་དག་
པའི་ཁྱད་པར་ནི་བག་ཆགས་དང་བཅས་པའི་ཉོན་མོངས་པ་སྤོང་བ་
དང་། ཡོངས་སུ་དག་པའི་ཁྱད་པར་ནི་སངས་རྒྱས་ཀྱི་ཞིང་ཡོངས་སུ་
སྦྱོང་བ་དང་། ལུས་ཀྱི་ཁྱད་པར་ནི་ཆོས་ཀྱི་སྐུ་ཡོངས་སུ་བསྒྲུབ་པ་
དང་། ལོངས་སྤྱོད་ཀྱི་ཁྱད་པར་ནི་རྟག་ཏུ་བྱང་ཆུབ་སེམས་དཔའ་
རྣམས་དང་ལྷན་ཅིག་འཁོར་གྱི་དཀྱིལ་འཁོར་རྣམས་སུ་ཆོས་རྫོགས
པར་ལོངས་སྤྱོད་པ་དང་། ལས་ཀྱི་ཁྱད་པར་ནི་ཅི་རིགས་པར་སྤྲུལ་
པ་རྣམས་ཀྱིས་འཇིག་རྟེན་གྱི་ཁམས་མཐའ་ཡས་མུ་མེད་པ་རྣམས་སུ་
སངས་རྒྱས་ཀྱི་མཛད་པ་ཉེ་བར་བསྒྲུབ་པ་སྟེ་རྣམ་པ་ལྔའི་ཁྱད་་་་
པར་དང་། སྐུ་གསུམ་གྱི་ཁྱད་པར་རང་བཞིན་གྱི་སྐུ་དང་ལོངས་
སྤྱོད་རྫོགས་པ་དང་སྤྲུལ་པའི་སྐུ་ཡོངས་སུ་གྲུབ་པ་དང་། མྱ་ངན་
ལས་འདས་པའི་ཁྱད་པར་ཕུང་པོ་ལྷག་མ་མེད་པའི་དབྱིངས་སུ་་་
སེམས་ཅན་ཐམས་ཅད་ལ་ཕན་པ་ཀུན་རྒྱུན་མི་གཅོད་པ་དང༌།
འདྲེས་ཤིང་ཉེ་བར་འདྲེས་པའི་ཡེ་ཤེས་ཀྱི་ནུས་པ་ཐོབ་པའི་
ཁྱད་པར་ཤིན་ཏུ་རྣམ་པར་དག་པའི་ཆོས་ཀྱི་དབྱིངས་རོ་གཅིག་པ་་།་
355



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཉིད་དང་དེ་ལ་བརྟེན་པ་རྣམ་པ་ཐམས་ཅད་ཀྱི་མཆོག་ཤེས་པ་ཉིད་་
རྣམས་ལ་སངས་རྒྱས་ཐམས་ཅད་སེམས་སོ་སོར་མཐུ་དང་ལྡན་པ་་་
དང་། སྒྲིབ་པ་རྣམ་པར་དག་པའི་ཁྱད་པར་ཉོན་མོངས་པ་དང་
ཤེས་བྱའི་སྒྲིབ་པ་ཐམས་ཅད་སྤོང་བར་བྱས་པ་དང་། འདྲེས་པ་
དང་ཉེ་བར་འདྲེས་པའི་ལས་བྱེད་པའི་ཁྱད་པར་སེམས་ཅན་་་
རེ་རེ་འདུལ་བའི་ཕྱིར་ཡང་སངས་རྒྱས་ཐམས་ཅད་ཀྱིས་དགོངས་པ་་
དང་༑ མངོན་པར་རྫོགས་པར་བྱང་ཆུབ་པ་དང་མྱ་ངན་ལས་
འདས་པ་སྟོན་པའི་ཐབས་ཀྱི་ཁྱད་པར་ཡང་དང་ཡང་དུ་མངོན་
པར་བྱང་ཆུབ་པ་དང་མྱ་ངན་ལས་འདས་པ་ཀུན་ཏུ་སྟོན་པ་དང་།
ཉེར་འཚེ་ལས་སྐྱོབ་པ་ནི་གྲོང་དུ་འཇུག་པ་ན་ལོང་བ་ལ་སོགས་པས་
མིག་ལ་སོགས་པ་རྙེད་པ་དང༌། ཐབས་མིན་པ་ལས་སྐྱོབ་པ་ནི་
འཇིག་རྟེན་པའི་ཡང་དག་པའི་ལྟ་བ་ཐོབ་པས་ལྟ་བ་ངན་པ་ལས་
ཐར་བ་དང་། ངན་སོང་ལས་སྐྱོབ་པ་ནི་མཐོང་བའི་ལམ་བསྐྱེད་པས་
ངན་འགྲོ་ལས་ཐར་བ་དང་། འཇིག་ལྟ་ལས་སྐྱོབ་པ་ནི་དགྲ་བཅོམ་བ
ཐོབ་པས་ཁམས་གསུམ་ལས་ཐར་བ་དང་། ཐེག་དམན་ལས་སྐྱོབ་པ་
ནི་ཐེག་པ་འོག་མ་ལས་འདུན་པ་བཟློག་པའོ། །དེ་ལྟར་ཡོངས་སུ་
སྐྱོབ་པ་རྣམ་པ་ལྔའི་ཁྱད་པར་གྱིས་ཀྱང་རིག་པར་བྱའོ། 
།
ཚད་མེད་པ་ལ་སོགས་པ་ཡོན་ཏན་ཁྱད་པར་ཅན་འདི་དག་་་
མངོན་པར་རྟོགས་པ་གང་གིས་བསྡུས་ཤེ་ན། འཕགས་པ་ཉན་
ཐོས་རྣམས་ཀྱིས་བསྒོམ་པའི་ལམ་དང་མི་སློབ་པའི་ལམ་མངོན་པར་་
ལ
356



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མཐར་བསྒྲུབས་ཏེ་དེའི་རྗེས་ལ་མངོན་པར་རྟོགས་པ་དང་།
ཐུག་པའི་མངོན་པར་རྟོགས་པས་བསྡུས་སོ། །དེ་དག་ཀྱང་
ཚད་མེད་པ་རྣམས་དང་། རྣམ་པར་ཐར་པ་རྣམས་དང་།
ཟིལ་གྱིས་གནོན་པའི་སྐྱེ་མཆེད་རྣམས་དང་། ཟད་པར་གྱི་སྐྱེ་
མཆེད་རྣམས་དང༌། ཉོན་མོངས་པ་མེད་པ་དང་། བསམས་
ནས་ཤེས་པ་དང་། སོ་སོ་ཡང་དག་པར་རིག་པ་རྣམས་དང་།
མངོན་པར་ཤེས་པ་རྣམས་དང་། མཚན་དང་དཔེ་བྱད་
བཟང་པོ་རྣམས་དང་།ཡོངས་སུ་དག་པ་རྣམས་དང་།
སྟོབས་རྣམས་དང༌། མི་འཇིགས་པ་རྣམས་དང་། དྲན་པ་ཉེ་
བར་གཞག་པ་རྣམས་དང་། བསྲུང་བ་མེད་པ་རྣམས་དང་།
བསྙེལ་བ་མི་མངའ་བའི་ཆོས་ཉིད་དང་། བག་ཆགས་ལེགས་
པར་བཅོམ་པ་དང་། ཐུགས་རྗེ་ཆེན་པོ་དང་། སངས་རྒྱས་ཀྱི་
ཆོས་མ་འདྲེས་པ་བཅོ་བརྒྱད་དང་། རྣམ་པ་ཐམས་ཅད་
མཁྱེན་པ་ཉིད་དེ་མདོ་སྡེ་ལས་ཇི་སྐད་འབྱུང་བ་རྣམས་སོ། །
བྱམས་པ་གང་ཞེ་ན། གནས་ནི་བསམ་གཏན་ལ་བརྟེན་ཏེ་
དམིགས་པ་ནི་བདེ་བར་འདོད་པའི་སེམས་ཅན་རྣམས་ལ་རྣམ་པ་
ནི་ཕན་པ་དང་ཕྲད་པར་ཤོག་ཅིག་པར་བསམ་པའི་གནས་་་་
པ་ངོ་བོ་ཡང་དག་པར་དབང་འབྱོར་བའི་རང་བཞིན་གྱི་ཏིང་་་
ངེ་འཛིན་དང༌། ཤེས་རབ་གང་ཡིན་པ་དང་། གྲོགས་ནི་དེ་
དག་དང་མཚུངས་པར་ལྡན་པའི་སེམས་དང་སེམས་ལས་་་་་་
357



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བྱུང་བའི་ཆོས་རྣམས་སོ། །སྙིང་རྗེ་གང་ཞེ་ན། གནས་བསམ་
གཏན་ལ་བརྟེན་ཏེ་དམིགས་ཡུལ་སྡུག་བསྔལ་རྒྱུ་འབྲས་ལ་སྤྱོད་པའི་་
སེམས་ཅ
་ཅན་རྣམས་ལ་རྣམ་པ་སྡུག་བསྔལ་དང་བྲལ་བར་ཤོག་
ཅིག་པར་བསམ་པའི་གནས་པ་ངོ་བོ་ཡང་དག་པར་འབྱོར་་་་་
བའི་ཞེས་བྱ་བ་སྔ་མ་བཞིན་ནོ། །དགའ་བ་གང་ཞེ་ན། གནས་
བསམ་གཏན་དང་པོ་གཉིས་གང་རུང་ལ་བརྟེན་ཏེ་དམིགས་ཡུལ་་་་
བདེ་བ་དང་ལྡན་པའི་སེམས་ཅན་རྣམས་ལ་རྣམ་པ་བདེ་བ་དང་
མི་འབྲལ་བར་ཤོག་ཅིག་པར་བསམ་པའི་གནས་པ་ངོ་བོ་ཡང་
དག་པར་འབྱོར་བའི་ཞེས་བྱ་བ་སྔ་མ་བཞིན་ནོ། །བཏང་
སྙོམས་གང་ཞེ་ན། གནས་ནི་བསམ་གཏན་ལ་བརྟེན་ཏེ་
དམིགས་ཡུལ་ཆགས་སྡང་ཅན་གྱི་སེམས་ཅན་རྣམས་ལ་རྣམ་པ་དེ་
དང་བྲལ་བར་གྱུར་ཅིག་སྙམ་དུ་ཕན་པར་བསམ་པའི་གནས་པ་
ངོ་བོ་ཡང་དག་པར་འབྱོར་བའི་ཞེས་བྱ་བ་སྔ་མ་བཞིན་ནོ། །
གཟུགས་ཅན་གཟུགས་རྣམས་ལ་ལྟ་བ་ཇི་ལྟ་བུ་ཞེ་ན། འདི་ལྟ་
སྟེ། སྤྲུལ་པའི་སྒྲིབ་པ་ལས་རྣམ་པར་ཐར་པར་བྱ་བའི་ཕྱིར་
གནས་ནི་བསམ་གཏན་བཞི་པ་ལ་བརྟེན་ཏེ། དམིགས་པ་ནི་ལྟ་
བ་པོ་བདག་ལ་གཟུགས་སུ་འདུ་ཤེས་པ་དང་མ་བྲལ་བའམ།
གཟུགས་ཀྱི་འདུ་ཤེས་ཉེ་བར་གཞག་པས་ཀྱང་རུང་སྟེ། རྣམ་པ་ནི་
སྣང་བའི་གཟུགས་ཁ་དོག་མཛེས་པ་དང་མི་སྡུག་པ་རྣམས་ལ་ལྟ་
བའི་གནས་པ་ངོ་བོ་ནི་ཡང་དག་པར་དབང་འབྱོར་བའི་རང་་
358



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བཞིན་གྱི་ཏིང་ངེ་འཛིན་དང༌། ཤེས་རབ་གང་ཡིན་པ་དང་།
གྲོགས་ནི་དེ་དག་དང་མཚུངས་པར་ལྡན་པའི་སེམས་དང་་་་་་
སེམས་ལས་བྱུང་བའི་ཆོས་རྣམས་སོ། །ནང་གཟུགས་མེད་
པར་འདུ་ཤེས་པས་ཕྱི་རོལ་གྱི་གཟུགས་རྣམས་ལ་ལྟ་བ་ཇི་ལྟ་་
བུ་ཞེ་ན། གཟུགས་མེད་པའི་སྙོམས་པར་འཇུག་པ་ལ་བརྟེན་ནས་
ལྟ་བ་པོ་བདག་ལ་གཟུགས་སུ་འདུ་ཤེས་པ་དང་བྲལ་བའམ།
གཟུགས་མེད་པའི་འདུ་ཤེས་གཞག་པས་ཀྱང་རུང་སྟེ། སྣང་
བའི་གཟུགས་རྣམས་ལ་ལྟ་བའི་གནས་པ་ངོ་བོ་ཡང་དག་པར་
འབྱོར་བའི་ཞེས་བྱ་བ་སྔ་མ་བཞིན་ནོ། །སྡུག་པའི་རྣམ་པར་
ཐར་པ་ལུས་ཀྱིས་མངོན་སུམ་དུ་བྱས་ཏེ་རྫོགས་པར་བྱས་
ནས་གནས་པ་ཇི་ལྟ་བུ་ཞེ་ན། འདི་ལྟ་སྟེ། སྡུག་པ་དང་མི་
སྡུག་པ་ལ་མཐའ་གཅིག་ཏུ་ཞེན་ཏེ་ཀུན་ནས་ཉོན་མོངས་པ་་་་༌་
འབྱུང་བའི་སྒྲིབ་པ་ལས་རྣམ་པར་ཐར་པར་བྱ་བའི་ཕྱིར་་་་་་
རང་གིས་སྡུག་པ་དང་མི་སྡུག་པའི་གཟུགས་རྣམས་ལ་སྡུག་པ་
ལ་བལྟོས་ནས་དེ་ལས་གཞན་པ་ལ་མི་སྡུག་པར་འཛིན་པ་དང་མི་་་
སྡུག་པ་ལ་བལྟོས་ནས་དེ་ལས་གཞན་པ་ལ་སྡུག་པར་འཛིན་པས་་་
ཕན་ཚུན་ལྟོས་པའི་འདུ་ཤེས་དང་། སྡུག་པ་དང་མི་སྡུག་པ་དེ་
གཉིས་ཀྱང་ཕན་ཚུན་དངོས་པོ་གཅིག་ལ་རྗེས་སུ་འབྲེལ་བའི་
འདུ་ཤེས་དང་། དེ་ལྟར་ཕན་ཚུན་བསྲེས་ཏེ་སྡུག་པ་ཉིད་དུ་རོ་
གཅིག་པའི་འདུ་ཤེས་ཐོབ་ནས་དེ་ལ་གནས་པ་ཡང་དག་་་་་པ
359



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པར་འབྱོར་བའི་ཞེས་བྱ་བ་སྔ་མ་བཞིན་ནོ། །ནམ་མཁའ་
མཐའ་ཡས་སྐྱེ་མཆེད་ཀྱི་རྣམ་པར་ཐར་པ་གང་ཞེ་ན།
འཕགས་པ་ཉན་ཐོས་ཀྱི་ཐར་པ་ཟག་པ་མེད་པའི་རྗེས་སུ་མཐུན་་
པ་ནམ་མཁའ་མཐའ་ཡས་སྐྱེ་མཆེད་ལ་གནས་པ་ཡང་དག་
པར་འབྱོར་བའི་ཞེས་བྱ་བ་སྔ་མ་བཞིན་ནོ། 
།ནམ་མཁའ་
མཐའ་ཡས་སྐྱེ་མཆེད་ཀྱི་རྣམ་པར་ཐར་པ་ཇི་ལྟ་བར་རྣམ་་་་་
ཤེས་མཐའ་ཡས་སྐྱེ་མཆེད་དང༌། ཅི་ཡང་མེད་པའི་སྐྱེ་མཆེད་
དང་༑ འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་རྣམ་
པར་ཐར་པ་ཡང་དེ་བཞིན་དུ་བལྟ་བར་བྱ་སྟེ། འདི་ལྟར་ཞི་
བའི་རྣམ་པར་ཐར་པ་ལ་ཆགས་པའི་སྟེ་རོ་མྱོང་བའི་སྒྲིབ་པ་་་
ལས་རྣམ་པར་ཐར་པར་བྱ་བའི་ཕྱིར་རོ། །འདུ་ཤེས་དང་
ཚོར་བ་འགོག་པའི་རྣམ་པར་ཐར་པ་གང་ཞེ་ན། འདི་ལྟ་སྟེ།
སེམས་དང་སེམས་ལས་བྱུང་བ་རྣམས་མེད་པའི་ཕྱིར་དམིགས་པ་་་་
དང་རྣམ་པ་དང་གྲོགས་ཀྱང་མེད་ལ་འདུ་ཤེས་དང་ཚོར་བ་་་་
འགོག་པ་ལ་སྒྲིབ་པ་ལས་རྣམ་པར་ཐར་པར་བྱ་བའི་ཕྱིར་
འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་རྣམ་པར་་་
ཐར་པ་ལ་བརྟེན་ཏེ། གཟུགས་མེད་ཞི་བའི་རྣམ་པར་ཐར་པ་
ལ་གནས་པ་ལས་ཡང་དག་པར་འདས་ནས་ཐར་བ་དང་་་་་་་
མཐུན་པར་གནས་པ་ངོ་བོ་ནི་ཡང་དག་པར་དབང་འབྱོར་་་
བའི་རང་བཞིན་གང་སེམས་དང་སེམས་ལས་བྱུང་བའི་ཆོས་་་་
360



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མརྣམས་འགོག་པའོ། །ཟིལ་གྱིས་གནོན་པའི་སྐྱེ་མཆེད་བཞི་ནི་
རྣམ་པར་ཐར་པ་གཉིས་ཀྱིས་རིག་པར་བྱའོ། །བཞི་ནི་རྣམ་
པར་ཐར་པ་གཅིག་གིས་རིག་པར་བྱའོ། །ཟིལ་གྱིས་གནོན་པའི་
སྐྱེ་མཆེད་བརྒྱད་དེ་དག་ལ་ནང་གཟུགས་སུ་འདུ་ཤེས་པས། ཕྱི་རོལ་
གྱི་གཟུགས་ཆུང་ངུ་ཁ་དོག་མཛེས་པ་དང་། ཁ་དོག་མི་སྡུག་པ་དང་།
ངན་པ་དང་། བཟང་པོ་རྣམས་ལ་བལྟ་ཞིང་གཟུགས་དེ་དག་ཟིལ་
གྱིས་མནན་ནས་ཤེས་ཟིལ་གྱིས་མནན་ནས་མཐོང་སྟེ། དེ་ལྟ་བུར་
འདུ་ཤེས་པར་གྱུར་པ་འདི་ནི་ཟིལ་གྱིས་གནོན་པའི་སྐྱེ་མཆེད་དང་་་
པོའོ༑ །ནང་གཟུགས་སུ་འདུ་ཤེས་པས་ཕྱི་རོལ་གྱི་གཟུགས་ཆེན་པོ་ཁ་
དོག་མཛེས་པ་དང་། ཁ་དོག་མི་སྡུག་པ་དང་། ངན་པ་དང༌། བཟང་
པོ་རྣམས་ལ་བལྟ་ཞིང་གཟུགས་དེ་དག་ཟིལ་གྱིས་མནན་ནས་ཤེས།
ཟིལ་གྱིས་མནན་ནས་མཐོང་སྟེ། དེ་ལྟ་བུར་འདུ་ཤེས་པར་གྱུར་པ་
འདི་ནི་ཟིལ་གྱིས་གནོན་པའི་སྐྱེ་མཆེད་གཉིས་པའོ། །ཞེས་བྱ་བ་ཟིལ་
གྱིས་གནོན་པའི་སྐྱེ་མཆེད་འདི་གཉིས་ནི་གཟུགས་ཅན་གཟུགས་ལ་་་
བལྟ་བ་ཞེས་བྱ་བའི་རྣམ་པར་ཐར་པ་དེ་ལས་འབྱུང་ངོ༌། །ནང་གི་
གཟུགས་མེད་པར་འདུ་ཤེས་པས། ཕྱི་རོལ་གྱི་གཟུགས་ཆུང་ངུ་ཁ་
དོག་མཛེས་པ་དང་། ཁ་དོག་མི་སྡུག་པ་དང་། ངན་པ་དང་། བཟང་
པོ་རྣམས་ལ་བལྟ་ཞིང་གཟུགས་དེ་དག་ཟིལ་གྱིས་མནན་ནས་ཤེས།
ཟིལ་གྱིས་མནན་ནས་མཐོང་སྟེ། དེ་ལྟ་བུར་འདུ་ཤེས་པར་གྱུར་པ་
འདི་ནི་ཟིལ་གྱིས་གནོན་པའི་སྐྱེ་མཆེད་གསུམ་པའོ། །ནང་གཟུགས་
361



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཟི་མེད་པར་འདུ་ཤེས་པས་ཕྱི་རོལ་གྱི་གཟུགས་ཆེན་པོ་ཁ་དོག་མཛེས་་
པ་དང་། ཁ་དོག་མི་སྡུག་པ་དང་། ངན་པ་དང་། བཟང་པོ་རྣམས་ལ་
བལྟ་ཞིང་གཟུགས་དེ་དག་ཟིལ་གྱིས་མནན་ནས་ཤེས། ཟིལ་གྱིས་
མནན་ནས་མཐོང་སྟེ། དེ་ལྟ་བུར་འདུ་ཤེས་པར་གྱུར་པ་འདི་ནི་
གྱིས་གནོན་པའི་སྐྱེ་མཆེད་བཞི་པའོ། །ཞེས་བྱ་བ་ཟིལ་གྱིས་གནོན་
པའི་སྐྱེ་མཆེད་འདི་གཉིས་ནི། ནང་གཟུགས་མེད་པར་འདུ་ཤེས་
པས་ཕྱི་རོལ་གྱི་གཟུགས་རྣམས་ལ་བལྟ་བ་ཞེས་བྱ་བའི་རྣམ་པར་་་་་
ཐར་པ་དེ་ལས་འབྱུང་ངོ་། །དེ་ལྟར་ན་ཟིལ་གྱིས་གནོན་པའི་སྐྱེ་
མཆེད་བཞི་ནི་རྣམ་པར་ཐར་པ་གཉིས་ཀྱིས་རིག་པར་བྱའོ། །ནང་
གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་སྔོན་པོ། ཁ་
དོག་སྔོན་པོ། སྔོན་པོ་ལྟ་བུར་སྟོན་པ། འོད་སྔོན་པོ་འབྱུང་བ་རྣམས་
ལ་བལྟ་སྟེ། དཔེར་ན་ཟར་མའི་མེ་ཏོག་གམ། ཡུལ་ཝཱ་རཱ་ཎ་སཱིའི་རས་
ཕུན་སུམ་ཚོགས་པ་སྔོན་པོ། ཁ་དོག་སྔོན་པོ། སྔོན་པོ་ལྟ་བུར་སྟོན་པ།
འོད་སྔོན་པོར་འབྱུང་བ་དེ་བཞིན་དུ། ནང་གཟུགས་མེད་པར་འདུ་
ཤེས་པས། ཕྱི་རོལ་གྱི་གཟུགས་སྔོན་པོ། ཁ་དོག་སྔོན་པོ། སྔོན་པོ་ལྟ་
བུར་སྟོན་པ། འོད་སྔོན་པོ་འབྱུང་བ་རྣམས་ལ་བལྟ་ཞིང་གཟུགས་དེ་
དག་ཟིལ་གྱིས་མནན་ནས་ཤེས། ཟིལ་གྱིས་མནན་ནས་མཐོང་སྟེ། དེ་
ལྟ་བུར་འདུ་ཤེས་པར་གྱུར་པ་འདི་ནི་ཟིལ་གྱིས་གནོན་པའི་སྐྱེ་་་་་པ
མཆེད་ལྔ་པའོ། །ནང་གཟུགས་མེད་པར་འདུ་ཤེས་པས། ཕྱི་རོལ་གྱི་
གཟུགས་སེར་པོ། ཁ་དོག་སེར་པོ། སེར་པོ་ལྟ་བུར་སྟོན་པ། འོད་སེར་
362



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པོར་འབྱུང་བ་རྣམས་ལ་བལྟ་སྟེ། དཔེར་ན་དོང་ཀའི་མེ་ཏོག་གམ།
ཡུལ་ཝཱ་རཱ་ཎ་སཱིའི་རས་ཕུན་སུམ་ཚོགས་པ་སེར་པོ། ཁ་དོག་སེར་པོ།
སེར་པོ་ལྟ་བུར་སྟོན་པ། འོད་སེར་པོ་འབྱུང་བ་དེ་བཞིན་དུ། ནང་
གཟུགས་མེད་པར་འདུ་ཤེས་པས། ཕྱི་རོལ་གྱི་གཟུགས་སེར་པོ། ཁ་
དོག་སེར་པོ། སེར་པོ་ལྟ་བུར་སྟོན་པ། འོད་སེར་པོ་འབྱུང་བ་རྣམས་
ལ་བལྟ་ཞིང་། གཟུགས་དེ་དག་ཟིལ་གྱིས་མནན་ནས་ཤེས། ཟིལ་གྱི་
མནན་ནས་མཐོང་སྟེ། དེ་ལྟ་བུར་འདུ་ཤེས་པར་གྱུར་པ་འདི་ནི་ཟིལ་
གྱིས་མནན་པའི་སྐྱེ་མཆེད་དྲུག་གོ། །ནང་གཟུགས་མེད་པར་འདུ་
ཤེས་པས་ཕྱི་རོལ་གྱི་གཟུགས་དམར་པོ། ཁ་དོག་དམར་པོ། དམར་པོ་
ལྟ་བུ་སྟོན་པ། འོད་དམར་པོ་འབྱུང་བ་རྣམས་ལ་བལྟ་སྟེ། དཔེར་ན་
བནྡྷ་ཛི་བ་ཀའི་མེ་ཏོག་གམ། ཡུལ་ཝཱ་རཱ་ཎ་སཱིའི་རས་ཕུན་སུམ་
ཚོགས་པ་དམར་པོ། ཁ་དོག་དམར་པོ། དམར་པོ་ལྟ་བུར་སྟོན་པ།
འོད་དམར་པོ་འབྱུང་བ་དེ་བཞིན་དུ། ནང་གཟུགས་མེད་པར་འདུ་
ཤེས་པས་ཕྱི་རོལ་གྱི་གཟུགས་དམར་པོ། ཁ་དོག་དམར་པོ། དམར་པོ།
ལྟ་བུར་སྟོན་པ། འོད་དམར་པོ་འབྱུང་བ་རྣམས་ལ་བལྟ་ཞིང་།
གཟུགས་དེ་དག་ཟིལ་གྱིས་མནན་ནས་ཤེས། ཟིལ་གྱིས་མནན་ནས་
མཐོང་སྟེ།།དེ་ལྟ་བུར་འདུ་ཤེས་པར་གྱུར་པ་འདི་ནི་ཟིལ་གྱིས་
མནན་པའི་སྐྱེ་མཆེད་བདུན་པའོ། །ནང་གཟུགས་མེད་པར་འདུ་
ས་པས་ཕྱི་རོལ་གྱི་གཟུགས་དཀར་པོ། ཁ་དོག་དཀར་པོ། དཀར་པོ་
ལྟ་བུར་སྟོན་པ། འོད་དཀར་པོ་འབྱུང་བ་རྣམས་ལ་བལྟ་སྟེ། དཔེར་
363



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ན་སྐར་མ་པ་སངས་ཀྱི་མདོག་གམ། ཡུལ་ཝཱ་རཱ་ཎ་སཱིའི་རས་ཕུན་
སུམ་ཚོགས་པ་དཀར་པོ། ཁ་དོག་དཀར་པོ། དཀར་པོ་ལྟ་བུར་སྟོན་
པ། འོད་དཀར་པོ་འབྱུང་བ་དེ་བཞིན་དུ། ནང་གཟུགས་མེད་པར་
འདུ་ཤེས་པས། ཕྱི་རོལ་གྱི་གཟུགས་དཀར་པོ། ཁ་དོག་དཀར་པོ།
དཀར་པོ་ལྟ་བུར་སྟོན་པ། འོད་དཀར་པོ་འབྱུང་བ་རྣམས་ལ་བལྟ་
ཞིང་། གཟུགས་དེ་དག་ཟིལ་གྱི་མནན་ནས་ཤེས། ཟིལ་གྱིས་མནན་
ནས་མཐོང་སྟེ། དེ་ལྟ་བུར་འདུ་ཤེས་པར་གྱུར་པ་འདི་ནི་ཟིལ་གྱིས་
མནན་པའི་སྐྱེ་མཆེད་བརྒྱུད་པའོ། །ཞེས་བྱ་བ་འདི་བཞི་ནི་སྡུག་པའི་
རྣམ་པར་ཐར་པ་ལུས་ཀྱི་མངོན་སུམ་དུ་བྱས་ཏེ་རྫོགས་པར་བྱས་་་་་
ནས་གནས་སོ་ཞེས་བྱ་བའི་རྣམ་པར་ཐར་པ་དེ་ལས་བྱུང་ངོ༌། །རྣམ་
པར་ཐར་པ་རྣམས་ཀྱིས་ནི་དམིགས་པ་རྣམས་ལ་མོས་པར་་་་
བྱེད་དོ། །ཟིལ་གྱིས་གནོན་པའི་སྐྱེ་མཆེད་རྣམས་ཀྱིས་ནི་ཇི་
ལྟར་འདོད་པ་བཞིན་དབང་བྱེད་པའི་ཕྱིར་ཟིལ་གྱིས་གནོན་
ཏོ༑ །སེམས་ཅན་དུ་གཏོགས་པའི་གཟུགས་དང་སེམས་ཅན་མ་
ཡིན་པར་གཏོགས་པའི་གཟུགས་རྣམས་ནི་རིམ་པ་བཞིན་ཆུང་
དུ་དང༌། ཆེན་པོ་ཞེས་བྱའོ། །མིའི་དང་ལྷའི་ཁ་དོག་རྣམས་ནི་
རིམ་པ་བཞིན་ངན་པ་དང་བཟང་པོ་རྣམས་སོ། །གཟུགས་དེ་
དག་ཟིལ་གྱིས་མནན་ནས་ཞེས་པ་ནི་དབང་བསྒྱུར་ནས་སོ། །ཤེས་
ཞེས་པ་ནི་ཞི་གནས་ཀྱི་ལམ་གྱིས་སོ། །མཐོང་ཞེས་པ་ནི་ལྷག་མཐོང་
གི་ལམ་གྱིས་སོ། །དེ་ལྟ་བུར་འདུ་ཤེས་པར་གྱུར་པ་ཞེས་བྱ་བ་ནི་ཟིལ་
364



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
གྱིས་མནན་ཏམ་མ་མནན་ཀྱང་རུང་སྟེ་དེ་ལ་མངོན་པའི་ང་རྒྱལ་་་་་
མེད་པའོ། །སྔོན་པོ་ནི་བསྟན་པའི་ཚིག་གོ། །ཁ་དོག་སྔོན་པོ་ནི་ལྷན་
སྐྱེས་དང་། སྔོན་པོ་ལྟར་སྟོན་པ་ནི་སྦྱར་བྱུང་ངོ་། །འོད་སྔོན་པོ་
འབྱུང་བ་ནི་གཉི་གའི་འོད་གསལ་བའོ། །སེར་པོ་ལ་སོགས་པ་ ལ་
ཡང་དེ་བཞིན་ནོ། །སྔོན་པོ་ཞེས་པ་ནི་མེ་ཏོག་དང་རས་གཉི་ག་ལ་
མཚུངས་པ་དང་། ཁ་དོག་སྔོན་པོ་ཞེས་པ་མེ་ཏོག་གི་དབང་དུ་བྱས་
ཏེ་ལྷན་སྐྱེས་སོ། །སྔོན་པོ་ལྟར་སྟོན་པ་ཞེས་པ་རས་ཀྱི་དབང་དུ་བྱས་པ
ནས་སྦྱར་བྱུང་ངོ་། །འོད་སྔོན་པོ་ནི་དེ་གཉིས་ཀའི་འོད་གསལ་བ་
ཉིད་དོ། །དེ་བཞིན་དུ་སེར་པོ་ལ་སོགས་པ་ལ་ཡང་སྦྱར་བར་བྱའོ། །
ལྷག་མ་ནི་རྣམ་པར་ཐར་པ་ལས་འབྱུང་བ་ཇི་ལྟ་བ་བཞིན་་་
ནོ༑ །ཟིལ་གྱིས་གནོན་པའི་སྐྱེ་མཆེད་རྣམས་ཀྱིས་དམིགས་པ་
ཟིལ་གྱིས་མནན་ནས་ཟད་པར་གྱི་སྐྱེ་མཆེད་རྣམས་ཀྱིས་ཟད་
པར་ཏེ་མཐའ་ཡས་ཤིང་རྒྱ་ཆེན་པོར་རྒྱས་པར་བྱེད་པར་གནས་་
པ་ངོ་བོ་ཡང་དག་པར་འབྱོར་བའི་ཏིང་ངེ་འཛིན་དང་ཤེས་་་
རབ་གང་ཡིན་པ་དང་། གྲོགས་དེ་དག་དང་མཚུངས་པར་
ལྡན་པའི་སེམས་དང་སེམས་ལས་བྱུང་བའི་ཆོས་རྣམས་ནི་
ཟད་པར་གྱི་སྐྱེ་མཆེད་ཅེས་བྱའོ། །དེ་ཡང་བཅུ་སྟེ་ཟད་པར་ས་
དང་༑ ཆུ་དང་། མེ་དང་། རླུང་དང་། ཟད་པར་སྔོན་པོ་དང་། སེར་པོ་
དང་། དམར་པོ་དང་། དཀར་པོ་དང་། ཟད་པར་ནམ་མཁའ་དང་།
རྣམ་ཤེས་མཐའ་ཡས་སྐྱེ་མཆེད་དོ། །ཅིའི་ཕྱིར་ཟད་པར་གྱི་སྐྱེ་མ
365



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མཆེད་རྣམས་ལས་ལ་སོགས་པ་ཟད་པར་གདགས་ཤེ་ན།
གནས་སྣོད་ཀྱི་འཇིག་རྟེན་དང་བཅས་པའི་གཟུགས་ལ་ཁྱབ་་་
པར་བྱ་བ་འབྱོར་བ་ཉིད་ཀྱི་ཕྱིར་རོ། །ལྷག་མ་ནི་ནམ་མཁའ་
མཐའ་ཡས་སྐྱེ་མཆེད་ཀྱི་ཟད་པར་ལ་སོགས་པ་ནི་རྣམ་པར་ཐར་་་
པ་བཞིན་དུ་ཇི་ལྟར་མཐུན་མཐུན་དུ་སྦྱར་རོ། །ཟད་པར་གྱི་
སྐྱེ་མཆེད་རྣམས་ཀྱིས་ནི་རྣམ་པར་ཐར་པ་རྣམས་འགྲུབ་པར་
བྱེད་དོ། །དེ་ལ་རྣམ་པར་ཐར་པ་རྣམས་ཀྱིས་ནི་རྣམ་པར་ཐར་པ་
རྩོམ་མོ། །ཟིལ་གྱིས་གནོན་པའི་སྐྱེ་མཆེད་རྣམས་ཀྱིས་ནི་སྦྱོར་རོ། །
ཟད་པར་གྱི་སྐྱེ་མཆེད་རྣམས་ཀྱིས་ནི་རྣམ་པར་ཐར་པ་རྣམས་ཡོངས་
སུ་བསྒྲུབ་པར་རིགས་པར་བྱའོ། །ཉོན་མོངས་པ་མེད་པ་གང་ཞེ་
ན༑ གནས་བསམ་གཏན་ལ་བརྟེན་ཏེ་བདག་ལ་བརྟེན་ཏེ་ཉོན་
མོངས་པ་ལ་དམིགས་ནས་རྣམ་པ་བདག་ལ་བརྟེན་ནས་གཞན་གྱི་་་
རྒྱུད་ལ་ཉོན་མོངས་པ་འབྱུང་བ་རྗེས་སུ་བསྲུང་བར་གནས་པ་
ངོ་བོ་ཡང་དག་པར་འབྱོར་བའི་ཏིང་ངེ་འཛིན་དང་ཤེས་རབ་
གང་ཡིན་པ་དང་། ་ གྲོགས་དེ་དག་དང་མཚུངས་པར་ལྡན་
པའི་སེམས་དང་སེམས་པ་ལས་བྱུང་བའི་ཆོས་རྣམས་སོ། །
བསམས་ནས་ཤེས་པ་གང་ཞེ་ན། 
གནས་བསམ་གཏན་ལ་
བརྟེན་ཏེ་འདི་ཤེས་པར་བྱའོ་ཞེས་སྨོན་པའམ་བསམས་པར་་་་་
བྱས་ནས་ཡང་དག་པར་འབྱོར་བའི་ཞེས་བྱ་བ་སྔ་མ་བཞིན་་་
ནོ༑ །དེ་ལས་ལངས་ནས་དེའི་སྨོན་པ་འགྲུབ་པར་འགྱུར་ཏེ་ཤེས་བྱ་པ
366



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དེ་ཤེས་སོ། །ཞེས་པའི་ཐ་ཚིག་གོ། · །སོ་སོ་ཡང་དག་པར་རིག་པ་བཞི་
ལས༑ ཆོས་སོ་སོ་ཡང་དག་པར་རིག་པ་གང་ཞེ་ན། བཞི་ཀའང་
གནས་བསམ་གཏན་ལ་བརྟེན་ནས་དམིགས་པ་མ་རིག་པ་ལས་་་་
བརྩམས་ནས་མི་ཤེས་པ་དང་མི་མཐོང་བ་དང་མངོན་པར་མི་རྟོགས་
པ་ཞེས་པ་ལ་སོགས་པའི་རྣམ་གྲངས་སུ་གཏོགས་པ་རྣམས་ལ་་་
རྣམ་པ་ཐོགས་པ་མེད་པར་ཤེས་པ་ངོ་བོ་ཡང་དག་པར་འབྱོར་
བའི་ཞེས་བྱ་བ་སྔ་མ་བཞིན་ནོ། །དོན་སོ་སོ་ཡང་དག་པར་
རིག་པ་གང་ཞེ་ན། ཆོས་རྣམས་ཀྱི་རང་དང་སྤྱིའི་མཚན་ཉིད་
དང་དགོངས་པ་ཅན་གྱི་ཚིག་ལ་དམིགས་ནས་རྣམ་པ་ཐོགས་པ་་
མེད་པར་ཤེས་པ་ངོ་བོ་ཡང་དག་པར་འབྱོར་བའི་ཞེས་བྱ་བ་་་
སྔ་མ་བཞིན་ནོ། །ངེས་པའི་ཚིག་སོ་སོ་ཡང་དག་པར་རིག་པ་
གང་ཞེ་ན། ཡུལ་མིའི་སྐད་སྣ་ཚོགས་པ་དང་ཆོས་ཀྱི་ངེས་པའི་
ཚིག་གཟུགས་སུ་རུང་བས་ན་གཟུགས་སོ་ཞེས་པ་སོགས་ལ་་་་་་་་་
དམིགས་ནས་རྣམ་པ་ཐོགས་པ་མེད་པར་ཤེས་པ་ངོ་བོ་ཡང་དག་་
པར་འབྱོར་བའི་ཞེས་བྱ་བ་སྔ་མ་བཞིན་ནོ། །སྤོབས་པ་སོ་སོ་ན
ཡང་དག་པར་རིག་པ་གང་ཞེ་ན། འདི་ནི་རྫས་སུ་ཡོད་པ་དང་
འདི་ནི་བརྟགས་པར་ཡོད་པ་དང་། འདི་ནི་ཀུན་རྫོབ་ཏུའོ། །འདི་ནི་
དོན་དམ་པར་རོ་ཞེས་པ་ལ་སོགས་པའི་ཆོས་རབ་ཏུ་རྣམ་པར་
དབྱེ་བ་ལ་དམིགས་ནས་རྣམ་པ་ཐོགས་པ་མེད་པར་ཤེས་པ་ངོ་བོ་
ཡང་དག་པར་འབྱོར་བའི་ཞེས་བྱ་བ་སྔ་མ་བཞིན་ནོ། །མངོན་
367



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པར་ཤེས་པ་དྲུག་ལས་རྫུ་འཕྲུལ་གྱི་མངོན་པར་ཤེས་པ་གང་ཞེ་་་
ན༑ ཐམས་ཅད་བསམ་གཏན་བཞི་པ་ལ་བརྟེན་ནས་དམིགས་
ཡུལ་གཅིག་ཏུ་གྱུར་ནས་མང་པོར་བསྒྱུར་བ་ལ་སོགས་པ་རྫུ་འཕྲུལ་་
གྱི་རྣམ་པར་འཕྲུལ་པ་སྣ་ཚོགས་པ་རྣམས་ལ་རྣམ་པ་ཇི་ལྟར་་་་་
འདོད་པ་བཞིན་ཤེས་པ་ངོ་བོ་ཡང་དག་པར་འབྱོར་བའི་ཏིང་ངེ་
འཛིན་དང་ཤེས་རབ་གང་ཡིན་པ་དང་། གྲོགས་དེ་དག་དང་
མཚུངས་པར་ལྡན་པའི་སེམས་དང་སེམས་ལས་བྱུང་བའི་་༌་་་
ཆོས་རྣམས་སོ། །ལྷའི་རྣ་བའི་མངོན་པར་ཤེས་པ་གང་ཞེ་ན།
ལྷ་དང་མི་ལ་སོགས་པའི་སྒྲ་སྣ་ཚོགས་ཉན་པ་ཡང་དག་པར་་་་་
འབྱོར་བའི་ཞེས་བྱ་བ་སྔ་མ་བཞིན་ནོ། །སེམས་ཀྱི་རྣམ་
གྲངས་མངོན་པར་ཤེས་པ་གང་ཞེ་ན།
དག་གི་འདོད་ཆགས་ལ་སོགས་པ་སེམས་ཀྱི་སྤྱོད་པ་ཐམས་ཅད་་
ལ་འཇུག་པ་ཡང་དག་པར་འབྱོར་བའི་ཞེས་བྱ་བ་སྔ་མ་་་་་་
བཞིན་ནོ། །སྔོན་གྱི་གནས་རྗེས་སུ་དྲན་པའི་མངོན་པར་ཤེས་
པ་གང་ཞེ་ན། འདས་པའི་ཚེ་རབས་གཅིག་ནས་གཅིག་ཏུ་བརྒྱུད་
པ་ལས་བརྩམས་ནས་སྔོན་གྱི་མཐའི་སྤྱོད་པ་སྟེ་མིང་དང་རིགས་་་་
དང་རུས་ལ་སོགས་པའི་རྣམ་པའི་ལོ་རྒྱུས་རྗེས་སུ་དྲན་པ་ཡང་་་་་
དག་པར་འབྱོར་བའི་ཞེས་བྱ་བ་སྔ་མ་བཞིན་ནོ། །འཆི་འཕོ་
བ་དང་སྐྱེ་བ་མངོན་པར་ཤེས་པ་གང་ཞེ་ན། ལྷའི་མིག་གིས
སེམས་ཅན་རྣམས་ཀྱི་འཆི་འཕོ་བ་དང་སྐྱེ་བ་དང་ཁ་དོག་་་་་་་སེམས་ཅན་
གཞན་
ས་
368



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
གནས་བསམ་བཟང་ངན་དང་བདེ་འགྲོ་དང་ངན་འགྲོར་འགྲོ་བ་ལ་སོགས་པ་
མཐོང་བ་ཡང་དག་པར་འབྱོར་བའི་ཞེས་བྱ་བ་སྔ་མ་བཞིན་་་
ནོ༑ །ཟག་པ་ཟད་པའི་མངོན་པར་ཤེས་པ་གང་ཞེ་ན། བསམ་
གཏན་ལ་བརྟེན་ནས་གང་གིས་ཟག་པ་རྣམས་ཡོངས་སུ་ཟད་པ་
ཤེས་པ་ཡང་དག་པར་འབྱོར་བའི་ཏིང་ངེ་འཛིན་དང༌། ཤེས་
རབ་གང་ཡིན་པ་དང༌། དེ་དག་དང་མཚུངས་པར་ལྡན་པའི་
སེམས་དང་སེམས་ལས་བྱུང་བའི་ཆོས་རྣམས་སོ། །མཚན་
དང་དཔེ་བྱད་བཟང་པོ་རྣམས་གང་ཞེ་ན།
གཏན་ལ་བརྟེན་ནས་དམིགས་པ་སངས་རྒྱས་བཅོམ་ལྡན་འདས་་་
རྣམས་ཀྱི་སྐུ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང་དཔེ་་་
བྱད་བཟང་པོ་བརྒྱད་ཅུས་བརྒྱན་པའི་སྐུ་རྣམ་པ་གདུལ་བྱ་ལ་་་་
ཀུན་ཏུ་སྟོན་པའི་ཚུལ་མཁྱེན་པས་ངོ་བོ་ཡང་དག་པར་འབྱོར་
བའི་ཏིང་ངེ་འཛིན་དང་ཤེས་རབ་གང་ཡིན་པ་དང་། གྲོགས་
དེ་དག་དང་མཚུངས་པར་ལྡན་པའི་སེམས་དང་སེམས་ལས་་
བྱུང་བའི་ཆོས་རྣམས་དང་དེ་ལས་བྱུང་བའི་རྣམ་པར་སྨིན་་་་
པའོ། །རྣམ་པ་ཐམས་ཅད་ཡོངས་སུ་དག་པ་བཞི་ལས་གནས་
ཡོངས་སུ་དག་པ་གང་ཞེ་ན། ཐམས་ཅད་ཀྱང་གནས་བསམ་
གཏན་ལ་བརྟེན་ནས་དམིགས་པ་སྐུའི་ཁྱད་པར་རྣམས་ལས་རྣམ་་
པ་ཇི་ལྟར་བཞེད་པ་བཞིན་དུ་གནས་དེ་དང་དེར་སྐྱེ་བ་ལེན་པ་པ
དང་། དེར་ཚེའི་འདུ་བྱེད་བྱིན་གྱིས་བརླབས་ཏེ་ཇི་ལྟར་བཞེད་པ་
369



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཞིན་དུ་བཞུགས་པ་དང་། ཇི་ལྟར་བཞེད་པ་བཞིན་ཡོངས་སུ་
གཏོང་བ་ངོ་བོ་ཡང་དག་པར་འབྱོར་བའི་ཏིང་ངེ་འཛིན་དང་
ཤེས་རབ་གང་ཡིན་པ་དང༌། གྲོགས་དེ་དག་དང་མཚུངས་
པར་ལྡན་པའི་སེམས་དང་སེམས་ལས་བྱུང་བའི་ཆོས་རྣམས་
སོ༑ །དམིགས་པ་ཡོངས་སུ་དག་པ་གང་ཞེ་ན། ཇི་ལྟར་བཞེད་
པ་བཞིན་དུ་དམིགས་པ་སྔར་མེད་པ་སྤྲུལ་པ་དང་། ཡོད་པ་
གཞན་དུ་སྒྱུར་བ་མཁྱེན་པ་ཡང་དག་པར་འབྱོར་བའི་ཞེས་བྱ་་
བ་སྔ་མ་བཞིན་ནོ། །ཐུགས་ཡོངས་སུ་དག་པ་གང་ཞེ་ན། སྐད་
ཅིག་རེ་རེ་ལ་ཇི་ལྟར་བཞེད་པ་བཞིན་དུ་ཏིང་ངེ་འཛིན་གྱི་སྒོ་་
དཔག་ཏུ་མེད་པ་ལ་དབང་སྒྱུར་བ་ཡང་དག་པར་འབྱོར་བའི་་་
ཞེས་བྱ་བ་སྔ་མ་བཞིན་ནོ། །མཁྱེན་པ་ཡོངས་སུ་དག་པ་གང་
ཞེ་ན། བསམ་གཏན་ལ་བརྟེན་ནས་ཇི་ལྟར་བཞེད་པ་བཞིན་
དུ་ཡི་གེ་བཞི་བཅུ་རྩ་གཉིས་ལས་གང་ཡང་རུང་བ་ཡིད་ལ་བྱེད་པ་་་
དེས་ཐོག་མ་ཁོ་ནར་ཆོས་ཀྱི་རྣམ་གྲངས་ཐམས་ཅད་བརྗོད་ནུས་པ་་་
ཐོབ་པ་ལ་སོགས་པ་གཟུངས་ཀྱི་སྒོ་ཀུན་ཏུ་འཛིན་པ་ཡང་དག་་
པར་འབྱོར་བའི་ཞེས་བྱ་བ་སྔ་མ་བཞིན་ནོ། །སྟོབས་བཅུ་ལས་
གནས་དང་གནས་མ་ཡིན་པ་མཁྱེན་པའི་སྟོབས་གང་ཞེ་ན།
ཐམས་ཅད་ཀྱང་གནས་བསམ་གཏན་བཞི་པ་ལ་བརྟེན་ནས་་་་་
དམིགས་པ་རྒྱུ་འདི་ལས་འབྲས་བུ་འདི་འབྱུང་བ་གནས་དང་དེ་་་་
ལས་བཟློག་པ་གནས་མ་ཡིན་པའོ་ཞེས་རྣམ་པ་རྒྱུ་དང་འབྲས་བུའི་མ
ལ
བ
ལ
370



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཆོས་ཐམས་ཅད་མངོན་སུམ་དུ་མཁྱེན་པ་ངོ་བོ་ཡང་དག་པར་་་
འབྱོར་བའི་ཏིང་ངེ་འཛིན་དང་ཤེས་རབ་གང་ཡིན་པ་དང་།
གྲོགས་དེ་དག་དང་མཚུངས་པར་ལྡན་པའི་སེམས་དང་་་་་་་་
སེམས་ལས་བྱུང་བའི་ཆོས་རྣམས་སོ། །ལས་བདག་གིར་བྱ་བ་
མཁྱེན་པའི་སྟོབས་གང་ཞེ་ན། ལས་བདག་གིར་བྱ་བ་རྣམ་པ་
ཐམས་ཅད་མཁྱེན་པ་ཡང་དག་པར་འབྱོར་བའི་ཞེས་བྱ་བ་་་་
སྔ་མ་བཞིན་ནོ། །བསམ་གཏན་དང་རྣམ་ཐར་དང་ཏིང་ངེ་འཛིན་
དང་སྙོམས་འཇུག་མཁྱེན་པའི་སྟོབས་དང་། དབང་པོ་མཆོག་དང་
མཆོག་མ་ཡིན་པ་མཁྱེན་པའི་སྟོབས་དང་། མོས་པ་སྣ་ཚོགས་པ་
མཁྱེན་པའི་སྟོབས་དང་། ཁམས་སྣ་ཚོགས་པ་མཁྱེན་པའི་སྟོབས་
དང་། ཐམས་ཅད་དུ་འགྲོ་བའི་ལམ་མཁྱེན་པའི་སྟོབས་དང་། སྔོན་
གྱི་གནས་རྗེས་སུ་དྲན་པ་མཁྱེན་པའི་སྟོབས་དང་། འཆི་འཕོ་དང་སྐྱེ་
བ་མཁྱེན་པའི་སྟོབས་དང་། ཟག་པ་ཟད་པ་མཁྱེན་པའི་སྟོབས་སྟེ་
སྟོབས་ལྷག་མ་རྣམས་ལ་ཡང་དེ་བཞིན་དུ་ཇི་ལྟར་མཐུན་
མཐུན་དུ་རིག་པར་བྱའོ། །མི་འཇིགས་པ་བཞི་ལས་མངོན་པར་
རྫོགས་པར་བྱང་ཆུབ་པ་ལ་མི་འཇིགས་པ་གང་ཞེ་ན། ཐམས་
ཅད་ཀྱང་གནས་བསམ་གཏན་བཞི་པ་ལ་བརྟེན་ནས་རང་གི་་་་
དོན་རྟོགས་པ་མཐར་ཕྱིན་པ་ལས་བརྩམས་ཏེ། དམིགས་པ་ནི་
ཤེས་བྱའི་རྣམ་པ་ཐམས་ཅད་རྣམ་པ་མངོན་པར་རྫོགས་པར་་་
བྱང་ཆུབ་པར་ཞལ་གྱིས་འཆེ་བ་འཇོག་པ་ངོ་བོ་ཡང་དག་་་་་་
371



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པར་འབྱོར་བའི་ཏིང་ངེ་འཛིན་དང་ཤེས་རབ་གང་ཡིན་པ་་་
དང་༑ གྲོགས་དེ་དག་དང་མཚུངས་པར་ལྡན་པའི་སེམས་དང་
སེམས་ལས་བྱུང་བའི་ཆོས་རྣམས་སོ། ། །ང་མངོན་པར་རྫོགས་
པར་སངས་རྒྱས་སོ་ཞེས་བྱ་བ་འདི་ལ་ཆོས་འདི་དག་གིས་མངོན་་་་་
པར་རྫོགས་པར་སངས་རྒྱས་པ་མ་ཡིན་ཞེས་དགེ་སྦྱོང་ངམ་བྲམ་
ཟེའམ་ལྷའམ་བདུད་དམ་ཚངས་པའམ་གཞན་སུས་ཀྱང་ཆོས་དང་
མཐུན་པར་ང་ལ་རྒོལ་བའམ་དྲན་པར་བྱེད་པའི་མཚན་མ་མི་མཐོང་
སྟེ༑ མཚན་མ་དེ་དག་མི་མཐོང་བས་བདེ་བ་ཐོབ་མི་འཇིགས་པ་ཐོབ།
བག་ཚ་བ་མེད་པ་ཐོབ་ནས་གནས་སོ། །ཁྱུ་མཆོག་གི་གནས་རྒྱ་ཆེན་
པོར་ཞལ་གྱིས་འཆེའོ། །ཚངས་པའི་འཁོར་ལོ་བསྐོར་རོ། །འཁོར་གྱི་
ནང་དུ་སེང་གེའི་སྒྲ་ཡང་དག་པར་སྒྲོག་གོ། །ཟག་པ་ཟད་པ་
མཁྱེན་པ་ལ་མི་འཇིགས་པ་གང་ཞེ་ན། རང་གི་དོན་ལས་
བརྩམས་ཏེ་སྤངས་པའི་ཁྱད་པར་ཟག་པ་ཟད་དོ་ཞེས་ཟག་པའི་་་་
རྣམ་པ་བག་ཆགས་དང་བཅས་པ་ཐམས་ཅད་ཟད་པར་ཞལ་གྱིས་
འཆེ་བ་འཇོག་པ་ཡང་དག་པར་འབྱོར་བའི་ཞེས་བྱ་བ་སྔ་མ་་
བཞིན་ནོ། །བར་དུ་གཅོད་པའི་ཆོས་ལ་མི་འཇིགས་པ་གང་
ཞེ་ན། གཞན་གྱི་དོན་ལས་བརྩམས་ཏེ། འདི་ནི་འཕགས་པ་ངེས་
པར་འབྱིན་པའི་ལམ་གྱི་གེགས་སོ་ཞེས་བར་དུ་གཅོད་པའི་ཆོས་
རྣམ་པ་ཐམས་ཅད་སྟོན་པར་ཞལ་གྱིས་འཆེ་བ་འཇོག་པ་་་་༌༌
ཡང་དག་པར་འབྱོར་བའི་ཞེས་བྱ་བ་སྔ་མ་བཞིན་ནོ། །ངེས་
372



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པར་འབྱིན་པའི་ལམ་ལ་མི་འཇིགས་པ་གང་ཞེ་ན།
གཏན་ལ་བརྟེན་ནས་གཞན་གྱི་དོན་ལས་བརྩམས་ཏེ། འདི་ནི་
འཕགས་པ་ངེས་པར་འབྱིན་པའི་ལམ་མོ་ཞེས་ངེས་པར་འབྱིན་་་
པའི་ལམ་གྱི་རྣམ་པ་ཐམས་ཅད་སྟོན་པར་ཞལ་གྱིས་འཆེ་བ་་
འཇོག་པ་ཡང་དག་པར་འབྱོར་བའི་ཞེས་བྱ་བ་སྔ་མ་བཞིན་་
ནོ༑ །དྲན་པ་ཉེ་བར་གཞག་པ་གསུམ་གང་ཞེ་ན། ཚོགས་
ཡོངས་སུ་སྡུད་པ་སྟེ། ཆོས་སྟོན་པ་ན་འགའ་ཞིག་གུས་པར་ཉན་
པ་དང་། རྣ་བ་གཏོད་པ་དང་། ཀུན་ཤེས་པའི་སེམས་ཉེ་བར་འཇོག་
པ་དང་། ཆོས་ཀྱི་རྗེས་སུ་མཐུན་པའི་ཆོས་སྒྲུབ་པ་ལ་དེ་བཞིན་
གཤེགས་པ་དགྱེས་པར་མི་འགྱུར་བ་དང་། གཞན་དག་གུས་པར་མི་
ཉན་པ་སོགས་ལ་དེ་བཞིན་གཤེགས་པ་ཀུན་ནས་མནར་སེམས་པར་་
མི་འགྱུར་ཡང་ལ་ལ་དག་འདྲེས་མར་ཉན་པ་ན་དེ་ལ་དེ་བཞིན་ཡ
གཤེགས་པ་དགྱེས་པ་དང་མནར་སེམས་པ་གང་ཡང་མེད་པས་ཀུན་
ནས་ཉོན་མོངས་པའི་རྣམ་པ་ཐམས་ཅད་ཀུན་ཏུ་མི་འབྱུང་་་
བ་ཡང་དག་པར་འབྱོར་བའི་ཞེས་བྱ་བ་སྔ་མ་བཞིན་ནོ། 
།
བསྲུང་བ་མེད་པ་རྣམ་པ་གསུམ་གང་ཞེ་ན། སྐུ་དང་གསུང་དང་
ཐུགས་ཀྱི་ཕྲིན་ལས་གསུམ་ལ་མ་དག་པ་མེད་པས་གཞན་གྱིས་དཔྱས་
ཀྱིས་དོགས་པ་མེད་པར་ཚོགས་ཡོངས་སུ་སྡུད་པ་ཉིད་ལ་ཇི་
ལྟར་བཞེད་པ་བཞིན་དུ་ཚར་བཅད་དེ་སྤ་བཀོང་ནས་གདམས་་་
པ་དང་། རྗེས་སུ་བསྟན་པར་སྦྱོར་བ་ཡང་དག་པར་འབྱོར་པ
373



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བའི་ཞེས་བྱ་བ་སྔ་མ་བཞིན་ནོ། །བསྙེལ་བ་མི་མངའ་བའི་
ཆོས་ཉིད་གང་ཞེ་ན། གདུལ་བའི་བྱ་བ་ཐམས་ཅད་ལ་ཇི་ལྟ་བ་
བཞིན་དུ་མཛད་པ་དང་། ཇི་སྐད་གསུངས་པའི་རྣམ་པ་
ཐམས་ཅད་མངོན་པར་བརྗོད་པ་ཡང་དག་པར་འབྱོར་བའི་་
ཞེས་བྱ་བ་སྔ་མ་བཞིན་ནོ། །བག་ཆགས་ལེགས་པར་བཅོམ་
པ་གང་ཞེ་ན། ཐམས་ཅད་མཁྱེན་པར་གྱུར་པས། ཐམས་ཅད་
མཁྱེན་པ་མ་ཡིན་པའི་ཉོན་མོངས་པ་དང་ཤེས་བྱའི་སྒྲིབ་པའི་་་་་
ལྷག་མ་ཡོད་པར་སྟོན་པའི་སྐུ་དང་གསུང་འདི་གཡོ་བ་ཀུན་ཏུ་མི་་
འབྱུང་བ་ཡང་དག་པར་འབྱོར་བའི་ཞེས་བྱ་བ་སྔ་མ་བཞིན་
ནོ༑ །ཐུགས་རྗེ་ཆེན་པོ་གང་ཞེ་ན། རྒྱུན་མི་འཆད་པར་ཁམས་
གསུམ་ན་སྤྱོད་པའི་སེམས་ཅན་ཐམས་ཅད་ཀྱི་སྡུག་བསྔལ་ལ་་་་་༌
དམིགས་པའི་ཐུགས་རྗེ་ལ་གནས་པ་ཡང་དག་པར་འབྱོར་་་་
བའི་ཞེས་བྱ་བ་སྔ་མ་བཞིན་ནོ།།སངས་རྒྱས་ཀྱི་ཆོས་མ་
འདྲེས་པ་བཅོ་བརྒྱད་ཡོད་པ་རྣམས་གང་ཞེ་ན། སྐུ་འཁྲུལ་པ་མི་
མངའ་བ་དང་གསུང་ཅ་ཅོ་མི་མངའ་བ་དང་ཐུགས་ཀྱི་བསྙེལ་བ་་
མི་མངའ་བ་དང་མཉམ་པར་མ་བཞག་པའི་ཐུགས་མི་མངའ་བ་་
དང་། ཐ་དད་པའི་འདུ་ཤེས་མི་མངའ་བ་དང་། སོ་སོར་མ་བརྟགས་
པའི་བཏང་སྙོམས་མི་མངའ་བ་སྟེ་ཕྲིན་ལས་ཐུན་མོང་མ་ཡིན་པ་
ཡོངས་སུ་དག་པ་ཡང་དག་པར་འབྱོར་བ་དང་། དེ་བཞིན་
གཤེགས་པའི་རྣམ་པར་བྱང་བའི་དབང་པོ་བརྩོན་འགྲུས་དང་་་་
374



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ལདྲན་པ་དང་ཏིང་ངེ་འཛིན་དང་ཤེས་རབ་རྣམས་དང་དེ་དག་གི་་་
གནས་འདུན་པ་དང་འབྲས་བུ་རྣམ་པར་གྲོལ་བ་དང་བཅས་པ་
རྣམས་མ་ཐོབ་པའི་ཡོངས་སུ་ཉམས་པ་མེད་པ་ཡང་དག་་་་་་
པར་འབྱོར་བ་དང་། སྐུ་དང་གསུང་དང་ཐུགས་ཀྱི་ཕྲིན་ལས
ཐམས་ཅད་ལ་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་་་་
བས་ཐུན་མོང་མ་ཡིན་པའི་ཕྲིན་ལས་མཛད་པ་ཡང་དག་པར་
འབྱོར་བ་དང་། འདས་པ་དང་མ་འོངས་པ་དང་ད་ལྟར་བྱུང་བའི་
དུས་ལ་མ་ཆགས་མ་ཐོགས་པའི་ཡེ་ཤེས་འཇུག་པ་ཡེ་ཤེས་ལ་་་་་་་
གནས་པ་ཐུན་མོང་མ་ཡིན་པ་ཡང་དག་པར་འབྱོར་བའི་་
ཏིང་ངེ་འཛིན་དང་ཤེས་རབ་འདི་གང་ཡིན་པ་ཞེས་བྱ་བ་སྔ་་
མ་བཞིན་ནོ། །རྣམ་པ་ཐམས་ཅད་མཁྱེན་པ་ཉིད་གང་ཞེ་ན།
ངས་མ་ཡིན་པའི་ཕྲིན་ལས་མཛད་པ་ཡང་དག་པར་འབྱོར་བ་
དང་། འདས་པ་དང་མ་འོངས་པ་དང་ལྟར་བྱུང་བའི་དུས་ལ་མ་
ཆགས་མ་ཐོགས་པའི་ཡེ་ཤེས་འཇུག་པ། ཕུང་པོ་དང་ཁམས་དང་
སྐྱེ་མཆེད་རྣམས་ཀྱི་རང་དང་སྤྱིའི་མཚན་ཉིད་ལ་རྣམ་པ་ཐམས་
ཅད་མཁྱེན་པ་ཉིད་ཡང་དག་པར་འབྱོར་བའི་ཏིང་ངེ་འཛིན་
དང་། ཤེས་རབ་གང་ཡིན་པ་དང་། དེ་དག་དང་མཚུངས་
པར་ལྡན་པའི་སེམས་དང་སེམས་ལས་བྱུང་བའི་ཆོས་པ་རྣམས་་
སོ༑ །ཡོན་ཏན་འདི་རྣམས་ཇི་ལྟར་མངོན་པར་བསྒྲུབ་ཅེ་ན།
གང་ཟག་ཕྱི་རོལ་པའམ། ཉན་ཐོས་སམ། བྱང་ཆུབ་སེམས་ཐུན་མོངས
42 Ju
375



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དཔའ་ཡང་རུང་སྟེ། གནས་ནི་དག་པའི་བསམ་གཏན་བཞི་ལ་
བརྟེན་ནས། ཚད་མེད་པ་རྣམས་མངོན་པར་བསྒྲུབ་པོ། །ཚད་
མེད་པ་རྣམས་ཇི་ལྟ་བར་མངོན་པར་ཤེས་པ་ལྔ་ཡང་དེ་
བཞིན་ནོ། །ཡོན་ཏན་ལྷག་མ་རྣམས་ནི་གང་ཟག་ཉན་ཐོས་
སམ༑ བྱང་ཆུབ་སེམས་དཔའ་འམ། དེ་བཞིན་གཤེགས་པ་
ཡང་རུང་སྟེ། གནས་ནི་རབ་ཀྱི་མཐར་ཕྱིན་པའི་བསམ་གཏན་
བཞི་པ་ལ་བརྟེན་ནས་མངོན་པར་བསྒྲུབ་པོ། །དེ་ཡང་ཅིའི་
ཕྱིར་ཞེ་ན། མངོན་པར་བསྒྲུབ་པའི་ཐབས་ནི་བསམ་གཏན་ལ་
བརྟེན་ནས་ཇི་ལྟར་རྣམ་པར་གཞག་པ་བཞིན་དུ་ལན་མང་་་
དུ་ཡིད་ལ་བྱེད་པའི་ཕྱིར་རོ། །ཡོན་ཏན་འདི་དག་ནི་རྣམ་པ་
གཉིས་ཏེ། རང་གི་བྱ་བ་ལ་ཉེ་བར་གནས་པ་དང་། གནས་པ་
ལས་གྱུར་པའོ། །རང་གི་སྤང་བྱ་མི་མཐུན་པའི་ཕྱོགས་སྤོང་བའི་
བྱ་བ་ལ་ཉེ་བར་གནས་པ་གང་ཡིན་པ་དེ་དག་ནི་འཇིག་རྟེན་
ལས་འདས་པའི་རྗེས་ལས་ཐོབ་པ་ཀུན་རྫོབ་ཤེས་པའི་རང་་་
བཞིན་དུ་བལྟའོ། །གནས་པ་ལས་གྱུར་པ་གང་ཡིན་པ་དེ་
དག་ནི་འཇིག་རྟེན་ལས་འདས་པའི་ཡེ་ཤེས་ཀྱི་རང་བཞིན་་་
གྱིས་བསྡུས་པའི་དམིགས་པ་མེད་པའི་བྱམས་སོགས་གང་དག་་་་
མཐོང་བའི་ཆོས་ལ་བདེ་བར་གནས་པ་ཉིད་དུ་བལྟའོ། །ཚད་མེད་
པ་རྣམས་ཀྱིས་ལས་ཅི་མཛད་ཅེ་ན། མི་མཐུན་པའི་ཕྱོགས་
གནོད་སེམས་དང་རྣམ་པར་འཚེ་བ་དང་མི་དགའ་བ་དང་། རྗེས་སུ་
376



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཆགས་པ་དང་ཁོང་ཁྲོ་བ་རྣམས་སྤོང་ངོ༌། །ཚད་མེད་པ་རྣམས་ནི་
ཐུགས་བརྩེ་བའི་ངོ་བོར་གནས་པས་བསོད་ནམས་ཀྱི་ཚོགས་་་
ཡོངས་སུ་རྫོགས་པར་མཛད་དོ། །བརྩེ་བའི་རང་བཞིན་དུ་
གནས་པ་དེའི་ཕྱིར་སེམས་ཅན་ཡོངས་སུ་སྨིན་པར་མཛད་པ་་་་
ལ་མི་སྐྱོའོ། །རྣམ་པར་ཐར་པ་རྣམས་ཀྱིས་ལས་ཅི་མཛད་ཅེ་
ན༑ གཉིས་ཀྱིས་ནི་སྤྲུལ་པའི་ལས་མངོན་པར་བསྒྲུབ་པོ། །
གསུམ་པས་ནི་དགེ་བ་སྟེ་སྡུག་པ་སྤྲུལ་པ་ལ་ཀུན་ནས་ཉོན
མོངས་པར་མི་འགྱུར་རོ། །གཟུགས་མེད་པའི་རྣམ་པར་ཐར་པ་
བཞིས་ནི་ཞི་བའི་རྣམ་པར་ཐར་པ་རྣམས་ལ་མི་ཆགས་སོ། །
འགོག་པས་མོས་པའི་ཕྱིར་འཕགས་པའི་གནས་པ་མཆོག་ཏུ་་་
ཉོན་མོངས་པ་ཅན་གྱི་ཡིད་དང་བཅས་པ་རབ་ཏུ་ཞི་བའི་གནས་་་
པས་གནས་སོ། །ཟིལ་གྱིས་གནོན་པའི་སྐྱེ་མཆེད་རྣམས་ཀྱིས་།
ལས་ཅི་མཛད་ཅེ་ན། དམིགས་པ་ཟིལ་གྱིས་གནོན་པའི་ཕྱིར་
རྣམ་པར་ཐར་པ་དང་པོ་བསྟན་པ་གསུམ་པོ་དག་གི་དམིགས་་་
པ་ལ་དབང་སྒྱུར་བར་མཛད་དོ། །ཟད་པར་གྱི་སྐྱེ་མཆེད་
རྣམས་ཀྱིས་ལས་ཅི་མཛད་ཅེ་ན། ཟད་པར་ཏེ་མཐའ་དག་ལ་
ཁྱབ་པས་རྒྱས་པར་མཛད་པའི་ཕྱིར་རྣམ་པར་ཐར་པའི་
དམིགས་པ་ཡོངས་སུ་བསྒྲུབ་པར་མཛད་དོ། །ཉོན་མོངས་པ་
མེད་པས་ལས་ཅི་མཛད་ཅེ་ན། གཞན་གྱི་སེམས་བསྲུང་བ་ལ་
གཙོ་བོར་འཛིན་པས་དེ་རྗེས་སུ་གཟུང་བའི་ཚིག་ཏུ་སྨྲ་བར་་
377



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
io 
irའགྱུར་རོ། །བསམས་ནས་ཤེས་པས་ལས་ཅི་མཛད་ཅེ་ན། སྔོན་
བྱུང་བ་དང་མ་འོངས་པ་ན་འབྱུང་བར་འགྱུར་བ་དང་།
ལྟར་གྱི་དངོས་པོ་རྣམས་ལུང་སྟོན་པ་དང༌། འཇིག་རྟེན་ན་གུས་
པར་བྱས་ཏེ་མང་པོས་བཀུར་བར་འགྱུར་རོ། །སོ་སོ་ཡང་དག་།
པར་རིག་པ་རྣམས་ཀྱིས་ལས་ཅི་མཛད་ཅེ་ན། ཟད་མི་ཤེས་
པའི་ཆོས་བཤད་པས་སེམས་ཅན་རྣམས་ཀྱི་ཐེ་ཚོམ་ལུས་པ་
བཅད་དེ་སེམས་ཚིམ་པར་མཛད་དོ། །མངོན་པར་ཤེས་པ་
རྣམས་ཀྱིས་ལས་ཅི་མཛད་ཅེ་ན། རྫུ་འཕྲུལ་གྱིས་ལུས་ཀྱི་ལས་
ཀྱིས་གཞན་སངས་རྒྱས་ཀྱི་བསྟན་པ་ལ་འདུན་པར་མཛད་དོ། །
ལྷའི་རྣ་བས་སྒྲའི་རྣམ་པ་ཐམས་ཅད་རྟོགས་ནས་ངག་གི་ལས་་་་་
ཀྱིས་འདུན་པར་མཛད་དོ། །སེམས་ཀུན་བརྗོད་པས་ཀྱང་
གཞན་གྱི་སེམས་ཤེས་པས་འདུན་པར་མཛད་དོ། །སེམས་ཅན་
གྱི་སྔོན་གྱི་སྤྱོད་པ་དང༌། འཆི་འཕོ་དང་སྐྱེ་བའི་རང་བཞིན་འོང་
བ་དང་། འགྲོ་བ་མཁྱེན་ནས་ཟག་ཟད་ཤེས་པས་སེམས་ཅན་
རྣམས་ངེས་པར་འབྱུང་བ་ལ་ཇི་ལྟ་བ་བཞིན་དུ་འདོམས་སོ། །
མཚན་དང་དཔེ་བྱད་བཟང་པོ་རྣམས་ཀྱིས་ལས་ཅི་མཛད་ཅི་
ན༑ མཐོང་མ་ཐག་ཏུ་སྐྱེས་བུ་ཆེན་པོ་ཉིད་དུ་ཡིད་ཆེས་པར་
མཛད་དོ། །སེམས་ཀྱང་མངོན་པར་དང་བར་མཛད་དོ། །
ཡོངས་སུ་དག་པར་རྣམས་ཀྱིས་ལས་ཅི་མཛད་ཅེ་ན། གནས་
ཡོངས་སུ་དག་པས་བསམས་བཞིན་དུ་སྲིད་པར་སྐྱེ་བ་ཡོངས་་
378



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
སུ་འཛིན་ཏོ། །བཞེད་ན་བསྐལ་པའམ་བསྐལ་པ་ལས་ལྷག་
པར་བཞུགས་སོ། །ཚེའི་འདུ་བྱེད་ཀྱང་འདོར་རོ། །དམིགས་པ་
ཡོངས་སུ་དག་པས་ཆོས་ལ་དབང་བསྒྱུར་རོ། །སེམས་ཡོངས་སུ་
དག་པས་ཏིང་ངེ་འཛིན་ལ་དབང་བསྒྱུར་རོ། །ཡེ་ཤེས་ཡོངས་སུ་
དག་པས་དམ་པའི་ཆོས་ཀྱང་ཡང་དག་པར་འཛིན་ཏོ། །
སྟོབས་རྣམས་ཀྱིས་ལས་ཅི་མཛད་ཅེ་ན། གནས་དང་གནས་མ་
ཡིན་པ་མཁྱེན་པའི་སྟོབས་ཀྱིས་རྒྱུ་མེད་པ་དང་མི་མཐུན་པ་རྒྱུར་
སྨྲ་བ་བསལ་བ་དང༌། ལས་བདག་གིར་བྱ་བ་མཁྱེན་པའི་སྟོབས་
ཀྱིས་མ་བྱས་པ་དང་ཕྲད་པར་སྨྲ་བ་བསལ་ནས་དེ་གཉིས་ཀྱིས་་
ཡང་དག་པར་མངོན་པར་མཐོ་བའི་ལམ་སྟོན་ཏོ། 
།བསམ་
གཏན་དང་རྣམ་པར་ཐར་པ་མཁྱེན་པའི་སྟོབས་ཀྱིས་སེམས་ཅན་་་
གྱི་སེམས་ཀྱི་སྤྱོད་པ་རྣམས་རྟོགས་པ་དང༌།དབང་པོ་མཆོག་
དང་མཆོག་མ་ཡིན་པ་མཁྱེན་པའི་སྟོབས་ཀྱིས་བཤད་པའི་སྣོད་་་
དད་པ་ལ་སོགས་པའི་དབང་པོ་ཡོངས་སུ་སྨིན་པ་རྟོགས་པ་དང་།
མོས་པ་སྣ་ཚོགས་པ་མཁྱེན་པའི་སྟོབས་ཀྱིས་བསམ་པའི་བྱེ་བྲག་་་་་
རྣམས་རྟོགས་པ་དང་། ཁམས་སྣ་ཚོགས་མཁྱེན་པའི་སྟོབས་ཀྱིས་
བག་ལ་ཉལ་རྗེས་སུ་རྟོགས་པ་དང་། ཐམས་ཅད་དུ་འགྲོ་བའི་ལམ་
མཁྱེན་པའི་སྟོབས་ཀྱིས་ཐེག་པ་ཆེ་ཆུང་གི་ཆོས་ཀྱི་དམིགས་པ་་་་་་
རྟོགས་པ་དང་། སྔོན་གྱི་གནས་རྗེས་སུ་དྲན་པ་མཁྱེན་པའི་སྟོབས་
ཀྱིས་སྔོན་ཚོགས་བསགས་པ་འཕགས་པའི་ལམ་གྱི་རྒྱུ་ཉིད་དུ་མ
379



.
དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྟོགས་པ་དང་། འཆི་འཕོ་དང་སྐྱེ་བ་མཁྱེན་པའི་སྟོབས་ཀྱིས་ཕྱི་མ་
ལ་འོས་སུ་འགྱུར་བ་རྗེས་སུ་རྟོགས་པ་དང༌། ཟག་པ་ཟད་པ་
མཁྱེན་པའི་སྟོབས་ཀྱིས་འཇིག་རྟེན་ཐམས་ཅད་ལས་ངེས་པར་་་་་
འབྱུང་བ་ཡང་རྗེས་སུ་རྟོགས་ནས་བརྒྱད་པོ་འདི་དག་གིས་ཇི་་་
ལྟ་བ་བཞིན་དུ་ངེས་པར་ལེགས་པའི་ལམ་སྟོན་ཏོ། །ཕུང་པོ་ལ་
སོགས་པའི་བདུད་བཞི་པོ་ཐམས་ཅད་ཀྱང་ཚར་གཅོད་དོ། །
སྟོབས་བཅུ་པོ་འདི་དག་གིས་ཐམས་ཅད་དུ་དྲི་བ་དྲིས་པ་ཡང་
ལུང་སྟོན་ཏོ། །མི་འཇིགས་པ་རྣམས་ཀྱིས་ལས་ཅི་མཛད་ཅེ་
ན༑ འཁོར་གྱི་ནང་དུ་བདག་སྟོན་པ་ཡང་དག་པ་བདག་དང་
གཞན་ལ་ཕན་པར་ཞུགས་པ་ཡིན་པར་རྣམ་པར་འཇོག་གོ། །
རྒོལ་བ་གཞན་མུ་སྟེགས་ཅན་རྣམས་ཀྱང་ཆོས་དང་མཐུན་པར་
ཚར་གཅོད་དོ། །དྲན་པ་ཉེ་བར་གཞག་པ་རྣམས་ཀྱིས་ལས་
ཅི་མཛད་ཅེ་ན། རྗེས་སུ་ཆགས་པ་ལ་སོགས་པ་ཀུན་ནས་ཉོན་
མོངས་པ་ཅན་མ་ཡིན་པས་ཚོགས་ཡོངས་སུ་སྡུད་དོ། །བསྲུང་
བ་མེད་པ་རྣམས་ཀྱིས་ལས་ཅི་མཛད་ཅེ་ན། རང་གི་ཉེས་པ་
བརྗོད་དུ་དོགས་ནས་བསྲུང་བ་མེད་པས་རྒྱུན་མི་འཆད་པར་
ཚོགས་ལ་གདམས་ངག་འདོམས་སོ། །ཡང་དག་པར་རྗེས་སུ་
སྟོན་ཏོ། །བསྙེལ་བ་མེད་པའི་ཆོས་ཉིད་ཀྱིས་ལས་ཅི་མཛད་
ཅེ་ན། སེམས་ཅན་གྱི་དོན་བྱ་བ་ཉེ་བར་གནས་པ་ལ་སྐད་ཅིག་ཙམ་
ཡང་བག་མེད་པའི་དབང་དུ་མི་འགྱུར་བས་སངས་རྒྱས་ཀྱི་མཛད་ར
380



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པ་མི་འདོར་རོ། །བག་ཆགས་ལེགས་པར་བཅོམ་པས་ལས་ཅི་
མཛད་ཅེ་ན། ཉོན་མོངས་པ་མེད་པས་ཇི་ལྟར་དགེ་སློང་དགྲ་ན
བཅོམ་པ་འཁྲུལ་པ་ལ་སོགས་པ་སྟོན་པ་ལྟར་ཉོན་མོངས་པ་ལྟ་་་་་
བུའི་སྤྱོད་པ་མི་སྟོན་ཏོ། །ཐུགས་རྗེ་ཆེན་པོས་ལས་ཅི་མཛད་
ཅེ་ན། ཉིན་མཚན་ལན་དྲུག་ཏུ་འཇིག་རྟེན་ལ་སུ་ནི་འཕེལ་
པར་འགྱུར་ལ་སོགས་པས་རྣམ་པར་གཟིགས་སོ། །སངས་རྒྱས་
ཀྱི་ཆོས་མ་འདྲེས་པ་རྣམས་ཀྱིས་ལས་ཅི་མཛད་ཅེ་ན། སྤྱོད་པ་
མ་འདྲེས་པས་སྐུ་དང་གསུང་དང་ཐུགས་ཀྱི་ཕྲིན་ལས་ཡོངས་
སུ་དག་པ་དང་། རྟོགས་པ་མ་འདྲེས་པས་ཡོན་ཏན་འཐོབ་པ་
དང་༑ ཕྲིན་ལས་མ་འདྲེས་པས་གཤེགས་པ་དང་། ཡེ་ཤེས་མ་
འདྲེས་པས་དུས་གསུམ་གྱི་དངོས་པོ་ཐམས་ཅད་མཁྱེན་བཞིན་དུ་
བཞུགས་པས་ཀྱང་ཉན་ཐོས་དང་རང་སངས་རྒྱས་ཐམས་་་་་་
ཅད་ཟིལ་གྱིས་གནོན་ཏོ། །རྣམ་པ་ཐམས་ཅད་མཁྱེན་པ་ཉིད་
ཀྱིས་ལས་ཅི་མཛད་ཅེ་ན། ཡེ་ཤེས་ཐོགས་པ་མེད་པས་སེམས་
ཅན་ཐམས་ཅད་ཀྱི་ཐེ་ཚོམ་གཅོད་དོ། །ཐེ་ཚོམ་བཅད་པའི་ཕྱིར་
ཆོས་ཀྱི་ཚུལ་ཡང་ཡུན་རིང་དུ་འཇོག་གོ། །ཆོས་ཀྱི་ཚུལ་དེ་དང་
དེས་སེམས་ཅན་ཡོངས་སུ་མ་སྨིན་པ་རྣམས་ནི་སྨིན་པར་་
མཛད་དོ། །ཡོངས་སུ་སྨིན་པ་རྣམས་ནི་རྣམ་པར་གྲོལ་བར་
མཛད་དོ། །མངོན་པར་རྟོགས་པ་འདི་དག་ལ་གོང་ནས་གོང་
དུ་ཁྱད་པར་དུ་འཕགས་པ་འབྲས་བུས་བསྡུས་པའི་ལམ་ཐོབ་་་་་
381



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་པ་ན་ལམ་སྔ་མ་ཞུགས་པའི་ལམ་དམན་པ་ནི་འདོར་རོ། 
།
འབྲས་བུ་ཐོབ་པའི་དུས་སུ་མི་མཐུན་ཕྱོགས་ཀྱི་གནས་ངན་ལེན་མ་་་
ལུས་པ་བསྡོམས་ཏེ་སྤོང་བ་ཡང་མངོན་སུམ་དུ་བྱེད་དོ། །ཕུང་
པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་་་
ཉན་ཐོས་ནི་ལམ་ཐམས་ཅད་གཏན་དུ་རྒྱུན་ཡང་དག་པར་་་་་་
གཅོད་པའི་རྣམ་པར་འདོར་བས་རྣམ་པར་སྤོང་སྟེ། བྱང་
ཆུབ་སེམས་དཔའ་ནི་དེ་ལྟར་རྣམ་པར་སྤོང་བ་མ་ཡིན་ནོ། །
སེམས་ཅན་ཐམས་ཅད་ཡོངས་སུ་མྱ་ངན་ལས་འདའ་བའི་བསམ་པ་་
སྔོན་དུ་གཏོང་བ་དེའི་ཕྱིར་བྱང་ཆུབ་སེམས་དཔའ་རྣམས་ནི་་་་
དགེ་བའི་རྩ་བ་མི་ཟད་པ་དང་། ཡོན་ཏན་མི་ཟད་པ་ཞེས་
ཀྱང་བྱའོ། །དེ་ཡང་བློ་གྲོས་མི་ཟད་པའི་མདོ་ལས་མི་ཟད་པ་བསྟན་
པ་རྣམས་ཡིན་ནོ། །ལུང་དུ་མི་སྟོན་པའི་དངོས་པོ་གང་དག་།
རྣམ་པར་གཞག་པ་ཅིའི་ཕྱིར་ཞེ་ན། དོན་དང་མི་ལྡན་པས་ཚུལ་
བཞིན་མ་ཡིན་པ་ཡོངས་སུ་འདྲི་བའི་ཕྱིར་རོ། །ཅིའི་ཕྱིར་
ཚུལ་བཞིན་མ་ཡིན་པ་ཡོངས་སུ་འདྲི་ཞེ་ན། འཕགས་པའི་
བདེན་པ་བཞིའི་དབང་དུ་བྱས་ཏེ་རྒྱུ་དང་། འབྲས་བུ་དང་།
ཀུན་ནས་ཉོན་མོངས་པ་དང་། རྣམ་པར་བྱང་བ་ལ་སེམས་པ་
ཡོངས་སུ་སྤངས་པའི་ཕྱིར་རོ། །ཅིའི་ཕྱིར་བྱང་ཆུབ་སེམས་
དཔའ་བྱང་ཆུབ་སེམས་དཔའི་སྐྱོན་མེད་པ་ལ་ཞུགས་ན་རྒྱུན་
ཏུ་ཞུགས་པར་མི་འགྱུར་ཞེ་ན། མི་གནས་པའི་མྱ་ངན་ལས་
382



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བསམ་འདས་པའི་རྒྱུ་ཡིན་པ་དང་བསམ་གཏན་གྱི་དངོས་གཞིའི་སེམས་
ཐོབ་པས་རྒྱུན་ལ་འཇུག་པ་ཡོངས་སུ་མ་གྲུབ་པའི་ཕྱིར་རོ། །
ཅིའི་ཕྱིར་ལན་ཅིག་ཕྱིར་འོང་བར་མི་འགྱུར་ཞེ་ན།
བཞིན་དུ་འདོད་པའི་སྲིད་པར་སྐྱེ་བ་ཚད་མེད་པ་ཡོངས་སུ་་་་
འཛིན་པའི་ཕྱིར་རོ། །ཅིའི་ཕྱིར་ཕྱིར་མི་འོང་བར་མི་འགྱུར་
ཞེ་ན། བསམ་གཏན་རྣམས་ཀྱིས་གནས་ཤིང་དེ་མ་ཉམས་པར་
འདོད་པའི་ཁམས་སུ་སྐྱེ་བའི་ཕྱིར་རོ།
།བྱང་ཆུབ་སེམས་
དཔའ་རྣམས་ནི་བདེན་པ་རྣམས་མངོན་པར་རྟོགས་པར་
བྱས་ནས། ས་བཅུ་རྣམས་སུ་བསྒོམ་པའི་ལམ་ལ་ཤེས་བྱའི་
སྒྲིབ་པའི་གཉེན་པོའི་ལམ་སྒོམ་གྱི་ཉོན་མོངས་པའི་སྒྲིབ་པའི་
གཉེན་པོ་གང་ཟག་གི་བདག་མེད་ཟུར་དུ་བཀོལ་ནས་སྒོམ་པ་ནི་་་
མ་ཡིན་ཏེ། དེ་བྱང་ཆུབ་ཐོབ་པ་ན་ཉོན་མོངས་པའི་སྒྲིབ་པ་
དང་ཤེས་བྱའི་སྒྲིབ་པ་གཉིས་ཅིག་ཅར་སྤོང་ངོ༌། །གཅིག་ཅར་
ཉོན་སྒྲིབ་སྤོང་བས་དགྲ་བཅོམ་པ་དང་ཤེས་སྒྲིབ་སྤོང་བས་དེ་
བཞིན་གཤེགས་པར་འགྱུར་རོ། །དེ་ཉོན་མོངས་པ་མ་སྤངས་
སུ་ཟིན་ཀྱང་སྔགས་དང་སྨན་གྱིས་སོད་པའི་དུག་ལྟ་བུ་དང༌།
ཡང་དཔེར་ན་ཉོན་མོངས་སྤངས་པའི་དགྲ་བཅོམ་པ་ལྟར་ས་་་
ཐམས་ཅད་དུ་ཉོན་མོངས་པའི་ཉེས་པ་བདག་དང་སེམས་ཅན་་
དང་ཚུལ་ཁྲིམས་འཇོམས་པ་ལ་སོགས་པ་རྣམས་མི་བསྐྱེད་དོ། །
ཡང་བྱང་ཆུབ་སེམས་དཔའ་ཤེས་བྱ་ལ་མཁས་པ་དང༌།
383



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཐབས་ལ་མཁས་པ་དང་། ཡང་དག་པ་མ་ཡིན་པར་རྣམ་པར་
རྟོག་པ་ལ་མཁས་པ་དང་། རྣམ་པར་མི་རྟོག་པ་ལ་མཁས་
པར་བྱའོ། །དུས་དུས་སུ་དབང་པོ་རྣམས་སྦྱང་བར་བྱའོ། །
ཤེས་བྱ་གང་ཞེ་ན། དེ་ཡང་རྣམ་པ་དྲུག་ཏུ་བལྟ་སྟེ། གཟུང་
འཛིན་དུ་མངོན་པར་ཞེན་པའི་འཁྲུལ་པ་དང་།འཁྲུལ་པའི་
གནས་ཡང་དག་པ་མ་ཡིན་པའི་ཀུན་རྟོག་པའི་བདག་ཉིད་དང༌།
མ་འཁྲུལ་པའི་གནས་དེ་བཞིན་ཉིད་དང་། འཁྲུལ་པ་ཡང་ཡིན་
ལ་མ་འཁྲུལ་པ་ཡང་ཡིན་པས་འཇིག་རྟེན་ལས་འདས་པའི་ཡེ་་་་
ཤེས་དང་མཐུན་པ་ཐོས་པ་ལས་བྱུང་བ་ལ་སོགས་པའི་དགེ་བའི་
ཆོས་རྣམས་དང༌།མ་འཁྲུལ་པ་རྣམ་པར་མི་རྟོག་པའི་ཡེ་ཤེས་
དང་༑ མ་འཁྲུལ་པའི་རྒྱུ་མཐུན་པ་འཕགས་པའི་ལམ་གྱི་རྗེས་ལ་
ཐོབ་པའི་དགེ་བའོ། །ཐབས་ལ་མཁས་པ་གང་ཞེ་ན། བསྡུ་བའི་
དངོས་པོ་བཞིས་བསྡུས་ནས་དགེ་བ་ལ་འཛུད་པའི་སྒོ་ནས་སེམས་་
ཅན་ཡོངས་སུ་སྨིན་པར་བྱ་བ་ལ་མཁས་པ་དང་། ཤེས་རབ་ཀྱི་
ཕ་རོལ་ཏུ་ཕྱིན་པ་ལ་བརྟེན་ནས་སངས་རྒྱས་ཀྱི་ཆོས་ཡོངས་སུ་་་་
རྫོགས་པར་བྱ་བ་ལ་མཁས་པ་དང་། ཉིན་དང་མཚན་མོར་ལན་
དྲུག་ཏུ་སྡིག་པ་བཤགས་པ་དང་བསོད་ནམས་ལ་རྗེས་སུ་ཡི་རང་བ་་
དང་སངས་རྒྱས་ལ་གསོལ་བ་འདེབས་པ་དང་དགེ་རྩ་ཡོངས་སུ་བསྔོ་
བས་མངོན་པར་ཤེས་པ་མྱུར་བ་ལ་མཁས་པ་དང༌། མི་གནས་
པའི་མྱ་ངན་ལས་འདས་པར་ཕྱིན་པས་ལམ་རྒྱུན་མི་འཆད་པ་ལ་
384



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མཁས་པའོ། །ཡང་དག་པ་མ་ཡིན་པའི་རྣམ་པར་རྟོག་པ་
གང་ཞེ་ན། རྣམ་པར་ཤེས་པ་ཐམས་ཅད་ཀྱི་ས་བོན་རྩ་བའི་རྣམ་
པར་རྟོག་པ་ཀུན་ཏུ་ལེན་པའི་རྣམ་པར་ཤེས་པ་དང་། མཚན་
མའི་རྣམ་པར་རྟོག་པ་གནས་དོན་ལུས་ཀྱི་རང་བཞིན་གཟུང་བར་
ཞེན་པ་དང་། མཚན་མར་སྣང་བའི་རྣམ་པར་རྟོག་པ་ལུས་ལ་
སོགས་པ་རྣམས་གཞན་དུ་སྐྱེ་བ་དང་། མཚན་མར་སྣང་བ་འགྱུར་
བའི་རྣམ་པར་རྟོག་པ་ཚོགས་དྲུག་ཡིད་དབང་དང་བཅས་པ་ལ་་་་
འཛིན་པར་ཞེན་པ་དང་། མཚན་མར་སྣང་བ་འགྱུར་བའི་རྣམ་
པར་རྟོག་པ་མིག་ཤེས་སོགས་བདེ་བ་ལ་སོགས་པའི་གནས་སྐབས་་
གཞན་དུ་སྐྱེ་བ་དང་། གཞན་གྱིས་བསྟན་པའི་རྣམ་པར་རྟོག་པ་
མིང་དང་ཚིག་དང་ཡེ་གེའི་ཚོགས་ཀྱི་མཚན་ཉིད་དང༌། དེ་ཡང་
རྣམ་པ་གཉིས་ཏེ་ཉེས་པར་བཤད་པ་ལ་སེམས་པ་ཚུལ་བཞིན་མ་་་་
ཡིན་པའི་རྣམ་པར་རྟོག་པ་དང༌། ལེགས་པར་བཤད་པ་ལ་
སེམས་པ་ཚུལ་བཞིན་གྱི་རྣམ་པར་རྟོག་པ་དང༌། ཚུལ་བཞིན་མ་
ཡིན་པ་ལས་ལྟ་བ་དྲུག་ཅུ་རྩ་གཉིས་ལྟ་བུ་ལ་མངོན་པར་ཞེན་པའི་
རྣམ་པར་རྟོག་པ་དང༌། ཚུལ་བཞིན་ལས་དངོས་པོ་མེད་པ་ལ་
སོགས་པར་འཛིན་པ་རྣམ་པར་གཡེང་བའི་རྣམ་པར་རྟོག་་་་་་
པའོ། །རྣམ་པར་གཡེང་བའི་རྣམ་པར་རྟོག་པ་ཡང་གཞན་
དབང་དངོས་པོ་མེད་པར་རྣམ་པར་རྟོག་པ་དང་། 
ཀུན་
བརྟགས་དངོས་པོར་རྣམ་པར་རྟོག་པ་དང་། གཟུང་འཛིན་དུ་པ
385



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྣང་བ་ལྟར་ཡོད་པར་སྒྲོ་འདོགས་པའི་རྣམ་པར་རྟོག་པ་དང་།
གཞན་དབང་མེད་པར་སྐུར་པ་འདེབས་པའི་རྣམ་པར་རྟོག་པ་་
དང་། ཆོས་ཅན་དང་ཆོས་ཉིད་གཅིག་པ་ཉིད་དུ་རྣམ་པར་རྟོག་
པ་དང༌། དེ་གཉིས་ཐ་དད་པ་ཉིད་དུ་རྣམ་པར་རྟོག་པ་དང་།
མིང་གིས་བརྗོད་པར་བྱ་བའི་ངོ་བོ་ཉིད་དུ་རྣམ་པར་རྟོག་པ་་་་་་
དང་༑ ཚིག་གིས་བརྗོད་པར་བྱ་བའི་ཁྱད་པར་དུ་རྣམ་པར་རྟོག་
པ་དང་། མིང་ཇི་ལྟ་བ་བཞིན་དུ་དོན་དུ་གྲུབ་པར་འཛིན་པའི་
རྣམ་པར་རྟོག་པ་དང་། དོན་ཇི་ལྟ་བ་བཞིན་དུ་མིང་དུ་གྲུབ་
པར་འཛིན་པའི་རྣམ་པར་རྟོག་པའོ། །རྣམ་པར་མི་རྟོག་པ་
ཉིད་གང་ཞེ་ན། མི་རྟག་པ་ལ་སོགས་པ་འགའ་ཞིག་ལས་བརྩམས་
ནས་དེའི་ཆོག་པར་འཛིན་པའི་རྣམ་པར་མི་རྟོག་པ་ཉིད་དང༌།
རྟག་པ་ལ་སོགས་པར་འཛིན་པའི་གཉེན་པོར་ཕྱིན་ཅི་མ་ལོག་་་་་
པའི་རྣམ་པར་མི་རྟོག་པ་ཉིད་དང་། ཆོས་ཙམ་དུ་འཛིན་པའི་
སྤྲོས་པ་མེད་པའི་རྣམ་པར་མི་རྟོག་པ་ཉིད་དེ། སོ་སོའི་སྐྱེ་བོ་
རྣམས་དང༌། ཉན་ཐོས་རྣམས་དང་། བྱང་ཆུབ་སེམས་དཔའ་
རྣམས་དང་། གོ་རིམ་བཞིན་ནོ། །སྤྲོས་པ་མེད་པའི་རྣམ་པར་
མི་རྟོག་པ་ཉིད་ཡིད་ལ་བྱེད་པ་མེད་པས་མ་ཡིན་ཏེ་ཡིན་པར་་
གྱུར་ན་གཉིད་ལོག་པ་དང་ར་རོ་བ་ལ་སོགས་པ་ལ་ཡང་མི་རྟོག་པ་་་
ཡོད་པར་འགྱུར་རོ། །ཡང་དག་པར་འདས་པས་ཀྱང་མ་ཡིན་ཏེ་
བསམ་གཏན་གཉིས་པ་ལ་སོགས་པ་རྟོག་པ་དང་དཔྱོད་པའི་རྣམ་་་་
386



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མཔར་རྟོག་པ་ཐམས་ཅད་ལས་ཡང་དག་པར་འདས་པའི་ཕྱིར་རོ། །
རྣམ་པར་ཞི་བས་ཀྱང་མ་ཡིན་ཏེ་འདུ་ཤེས་དང་ཚོར་བ་འགོག་་་་
པའི་སྙོམས་པར་འཇུག་པ་ཡང་སེམས་དང་སེམས་ལས་བྱུང་བའི་་་་
རྣམ་པར་རྟོག་པ་རྣམ་པར་ཞི་བའི་ཕྱིར་རོ། །ངོ་བོ་ཉིད་ཀྱིས་ཀྱང་
མ་ཡིན་ཏེ་གཟུགས་ལ་སོགས་པ་ཉིད་རྣམ་པར་རྟོག་པའི་ངོ་བོ་ཡིན་
པའི་ཕྱིར་རོ། །དམིགས་པ་ལ་མངོན་པར་འདུ་བྱེད་པས་ཀྱང་མ་
ཡིན་པར་བལྟ་སྟེ། འདི་ནི་རྣམ་པར་མི་རྟོག་པར་བྱའོ་ཞེས་མངོན་
པར་འདུ་བྱེད་པ་འདི་ནི་མཚན་མ་ལ་རྣམ་པར་རྟོག་པའི་མཚན་
ཉིད་ཡིན་པའི་ཕྱིར་རོ། །འོན་ཀྱང་རྗེས་སུ་མཐུན་པའི་གདམས་པ་
ལ་བརྟེན་ནས་དམིགས་པ་ལ་མངོན་པར་འདུ་བྱེད་པ་མེད་་་་༌
པར་སྤྲོས་པ་མེད་པའི་དབྱིངས་ཆོས་ཐམས་ཅད་ཀྱི་དེ་བཞིན་ཉིད་་་
ལ་སེམས་མཉམ་པར་འཇོག་པར་བལྟའོ།།བྱང་ཆུབ་སེམས་
དཔའ་ནི་རང་བཞིན་གྱིས་དབང་པོ་རྣོན་པོ་ཡིན་ནོ་ཞེས་སྔར་་
བཤད་ན། ཇི་ལྟར་དབང་པོ་རྣམས་སྦྱོང་ཞེ་ན། དབང་པོ་རྣོན་
པོ་ཆུང་ངུ་ལ་བརྟེན་ཏེ་རྣོན་པོ་འབྲིང་མངོན་པར་བསྒྲུབ་པོ། །
དབང་པོ་རྣོན་པོ་འབྲིང་ལ་བརྟེན་ཏེ་རྣོན་པོའི་ཆེན་པོ་
མངོན་པར་བསྒྲུབ་པོ། །འཐོབ་པ་རྣམ་པར་ངེས་པ་ཞེས་བྱ་
བ་སྟེ། ཀུན་ལས་བཏུས་པ་བཞི་པའོ།། །།བ
འབེལ་བའི་གཏམ་གྱིས་རྣམ་པར་ངེས་པ་གང་ཞེ་ན། རྣམ་
387



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་བདུན་ཏེ། བཤད་བྱའི་དོན་རྣམ་པར་ངེས་པ་དང་། འཆད་
བྱེད་རྣམ་པར་བཤད་པ་རྣམ་པར་ངེས་པ་དང་། མུ་བཞི་སོགས་
རབ་ཏུ་ཕྱེ་ནས་ཀུན་ཏུ་བསྟན་པ་རྣམ་པར་ངེས་པ་དང་།
ཡང་དག་པར་དྲི་བ་སྔོན་དུ་འགྲོ་བ་རྣམ་པར་ངེས་པ་དང་།
གཏན་ལ་ཕབ་པའི་དགོས་པ་བསྡུ་བ་རྣམ་པར་ངེས་པ་དང༌།
འབེལ་བའི་གཏམ་གྱིས་སྨྲ་བ་རྣམ་པར་ངེས་པ་དང་། ལྡེམ་པོ་
རུ་དགོངས་ཏེ་བཤད་པ་རྣམ་པར་ངེས་པའོ། །དེ་ལས་དོན་
རྣམ་པར་ངེས་པ་གང་ཞེ་ན། དོན་དྲུག་ལས་བརྩམས་ནས་
གང་རྣམ་པར་ངེས་པའོ། །དོན་དྲུག་གང་ཞེ་ན། ངོ་བོ་ཉིད་ཀྱི་
དོན་དང་། རྒྱུའི་དོན་དང་། འབྲས་བུའི་དོན་དང་། ལས་ཀྱི་
དོན་དང་། ལྡན་པའི་དོན་དང༌། འཇུག་པའི་དོན་ཏོ། །ངོ་བོ་
ཉིད་ཀྱི་དོན་ནི་ཀུན་བཏགས་པ་དང་གཞན་གྱི་དབང་དང་ཡོངས་་
སུ་གྲུབ་པ་སྟེ་ངོ་བོ་ཉིད་གསུམ་མོ། །རྒྱུའི་དོན་ནི་སྐྱེ་བའི་རྐྱེན་
དག་སྟེ་རྒྱུ་དང་དེ་མ་ཐག་པ་དང་དམིགས་པ་དང་བདག་པོའི་རྐྱེན་
རྣམས་དང་། འབྱུང་བའི་རྒྱུ་ནི་མ་རིག་པའི་རྐྱེན་གྱིས་འདུ་བྱེད་ལ་
སོགས་པ་དང་། འགྲུབ་པའི་རྒྱུ་ནི་མངོན་སུམ་དུ་དམིགས་མ་
དམིགས་ཀྱིས་སྒྲུབ་པའོ། །འབྲས་བུའི་དོན་ནི་རྣམ་པར་སྨིན་
པའི་འབྲས་བུ་ཀུན་ཏུ་ལེན་པའི་རྣམ་པར་ཤེས་པ་དང་། 
རྒྱུ་
མཐུན་པའི་འབྲས་བུ་སྔར་སྐྱེས་པའི་དགེ་བ་ལ་སོགས་པའི་རིགས་
འདྲ་ཕྱི་མ་རྣམས་དང་། བདག་པོའི་འབྲས་བུ་སེམས་ཅན་རྣམས་
388



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
་ཀྱི་ཐུན་མོང་གི་ལས་ཀྱིས་སྣོད་ཀྱི་འཇིག་རྟེན་འབྱུང་བ་དང་། སྐྱེས་
བུ་བྱེད་པའི་འབྲས་བུ་སོ་ནམ་ལ་སོགས་པ་ལས་ལོ་ཐོག་ལ་སོགས་་
འབྱུང་བ་དང་། བྲལ་བའི་འབྲས་བུ་འཕགས་པའི་ལམ་གྱིས་བག་
ལ་ཉལ་ལེགས་པར་བཅོམ་པའོ། །ལས་ཀྱི་དོན་ནི་མིག་ལ་སོགས་
པ་དམིགས་པའི་ལས་དང་། ས་ལ་སོགས་པ་བྱེད་པའི་ལས་
དང་། ཡང་ན་རང་གི་མཚན་ཉིད་ཀྱིས་བྱེད་པ་སྟེ་གཟུགས་ནི་
གཟུགས་སུ་ཡོད་པའོ་ཞེས་པ་ལ་སོགས་པའོ། །བསམ་པ་སྔོན་དུ་
བཏང་བ་ལུས་ལ་སོགས་པའི་འབད་པའི་ལས་དང་། གསེར་
མ གར་སོགས་ཀྱིས་རྒྱན་ལ་སོགས་པར་སྒྱུར་བའི་ལས་དང་།
འཕགས་པའི་ལམ་ལ་སོགས་པ་འཐོབ་པའི་ལས་སོ། །ལྡན་པའི་
དོན་ནི་མང་པོ་ལས་གྱུར་པ་ཁང་པ་ལ་ཤིང་དང་ཕ་གུ་སོགས་་་་་
ལྡན་པ་དང་། རྗེས་སུ་འཆིང་བ་ལས་གྱུར་པ་ཉོན་མོངས་པའི་ས་
བོན་ཡོད་ན་ཀུན་ཏུ་མི་སྤྱོད་ཀྱང་ཉོན་མོངས་པ་དང་ལྡན་པར་
འཇོག་པ་དང༌། འབྲེལ་བ་ལས་གྱུར་པ་རང་གི་སྐྱེ་བོ་རྣམས་ཕན་
ཚུལ་འབྲེལ་བར་ལྡན་པ་དང་། གནས་སྐབས་ལས་གྱུར་པ་ཕན་
འདོགས་པ་ལ་སོགས་པའི་རྐྱེན་གྱིས་བདེ་བ་ལ་སོགས་པར་ལྡན་པ་་་
དང་༑ གློ་བུར་གྱི་འགྱུར་བ་ལས་གྱུར་པའི་ཉོན་མོངས་པ་དང་
དད་པ་ལ་སོགས་པ་དག་དང་ལྡན་པའོ། །འཇུག་པའི་དོན་ནི་སྐྱེ་
བ་ལ་སོགས་པ་འདུས་བྱས་ཀྱི་མཚན་ཉིད་ཀྱི་འཇུག་པ་དང་། ས་
གཞི་ལ་གནས་པ་ལྟར་རྟེན་ལ་འཇུག་པ་དང་། ཀུན་ནས་ཉོན་z
389



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མོངས་པ་རྣམས་ནི་ཕྱིན་ཅི་ལོག་གི་འཇུག་པ་དང་། འཕགས་
པའི་ལམ་རྣམས་ནི་མ་རྣམས་ནི་ཕྱིན་ཅི་ལོག་མ་ཡིན་པའི་འཇུག་པ་དང༌།
འདུ་བྱེད་རྣམས་འདས་པ་དང་མ་འོངས་པ་དང་ད་ལྟར་བྱུང་བ་་་་་
དང་ནང་དང་ཕྱི་ལ་སོགས་པ་ནི་རབ་ཏུ་དབྱེ་བའི་འཇུག་པའོ། །
རྣམ་པར་བཤད་པ་རྣམ་པར་ངེས་པ་གང་ཞེ་ན། གང་གིས་
མདོ་སྡེ་རྣམས་རྣམ་པར་བཤད་པར་བྱེད་པ་སྟེ། དེ་ཡང་གང་
ཞེ་ན། ཡོངས་སུ་ཤེས་པར་བྱ་བའི་དངོས་པོ་ཕུང་པོ་ལ་སོགས་
པ་དང་། ཡོངས་སུ་ཤེས་པར་བྱ་བའི་དོན་མི་རྟག་པ་ལ་སོགས་
པ་དང་། ཡོངས་སུ་ཤེས་པར་བྱ་བའི་རྒྱུ་ཚུལ་ཁྲིམས་དང་དབང་
པོའི་སྒོ་སྡོམ་པ་ལ་སོགས་པ་དང་། ཡོངས་སུ་ཤེས་པ་བྱང་ཆུབ་ཀྱི་
ཕྱོགས་ཀྱི་ཆོས་རྣམས་དང༌། ཡོངས་སུ་ཤེས་པའི་འབྲས་བུ་རྣམ་
པར་གྲོལ་བ་དང༌། དེ་རབ་ཏུ་ཤེས་པ་རྣམ་པར་གྲོལ་བའི་ཡེ་ཤེས་
མཐོང་བའོ། །ཡང་རྒྱས་པར་དབྱེ་ན་རྣམ་པར་བཤད་པའི་སྒོ་
བཅུ་བཞི་སྟེ། བཅུ་བཞི་ནི་རྣམ་པར་བཤད་པའི་བསྡུ་བའི་སྒོ་
ནི་མདོ་སྡེ་གང་དུ་འཐད་པ་དང་བཅས་པས་དགོས་པའི་དོན་དང་་་
ཚིག་དོན་དང་མཚམས་སྦྱར་བ་དང་། དགོངས་པ་དང་། བརྒལ་བ་
དང་། ལན་བརྗོད་པ་དང༌། དངོས་པོ་བསྡུ་བའི་སྒོ་ནི་མདོ་སྡེ་
གང་དུ་བསླབ་པ་གསུམ་དང་འཕགས་པའི་བདེན་པ་བཞི་ལ་སོགས་
པའི་དངོས་པོ་སྟོན་པ་དང༌། ཡན་ལག་དང་ཉེ་བའི་ཡན་ལག་
གི་སྒོ་ནི་རབ་འབྱོར་དང་གཞན་འབྱོར་ཞེས་པ་ལྟ་བུའི་ཚིག་རེ་རེའི་
390



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བསྟན་པ་ལྔ་ལས་བཤད་པ་ལྟ་བུ་དང་། གོང་ནས་གོང་དུ་མངོན་
པར་བསྒྲུབ་པའི་སྒོ་ནི་དད་པར་གྱུར་ན་བརྩོན་འགྲུས་རྩོམ་མོ། །
བརྩོན་འགྲུས་བརྩམས་ན་དྲན་པ་ཉེ་བར་གནས་སོ། །དྲན་པ་ཉེ་བར་
གནས་ན་སེམས་མཉམ་པར་འཇོག་གོ། །སེམས་མཉམ་པར་བཞག་
ཡ ན་ཡང་དག་པ་ཇི་ལྟ་བ་བཞིན་རབ་ཏུ་ཤེས་སོ་ཞེས་པ་ལྟ་བུ་དང༌།
སྤོང་བའི་སྒོ་ནི་དོན་འགའ་ལས་བརྩམས་ནས་གང་ཟག་འགའ་་་་
ཞིག་སྤོང་བར་སྟོན་པ་སྟེ་སྟེའུ་ལྟ་བུའི་མདོ་ལས་ཕྱི་རོལ་པ་ཉོན་
མོངས་སྤང་བར་ཁས་འཆེ་བ་དག་དང༌། ཆོས་འདི་པ་ཐོས་བསམ་
ཙམ་གྱིས་ཆོག་པར་འཛིན་པ་དག་དང་། བསྒོམ་པས་ཡི་ཆད་པ་དང་
ཚོགས་བསགས་པ་ལ་མི་བརྩོན་པ་རྣམས་ལ་དགེ་སློང་དག་ང་ནི་་་་་
ཤེས་བཞིན་མཐོང་བཞིན་དུ་ཟག་པ་ཟད་པར་སྨྲའོ་ཞེས་དང་། སྒོམ་
པར་སྦྱོར་བ་ལ་བརྩོན་པར་བྱའོ་ཞེས་སོགས་དང་། ཡང་ཡང་འཇུས་
པས་ཕྲ་བར་འགྱུར་བ་སྟེའུའི་ཡུ་བའི་དཔེ་དང་གྲུ་མེད་པར་ཆུ་ལ་་་་་
བརྒལ་མི་ནུས་པའི་དཔེ་རྣམས་ཀྱིས་རིམ་པ་བཞིན་བསྟན་པ་དང་།
ཡི་གེ་ཡོངས་སུ་བསྒྱུར་བའི་སྒོ་ནི་རབ་ཏུ་མང་བའི་མིང་དང་་་་་་
ཚིག་དང་ཡི་གེ་རྣམས་གཞན་དུ་བསྒྱུར་ནས་བཤད་དགོས་པ་རྣམས་་
དང་། ཆུད་ཟ་བ་དང་ཆུད་མི་ཟ་བའི་སྒོ་ནི་རབ་ཏུ་ཆུད་ཟ་བ་
ཕྱི་དང་ནང་གི་རྫས་ལ་ལྷག་པར་ཆགས་པ་དང་། ཆུད་མི་ཟ་བ་དེ་
གཉིས་ལ་ཆགས་པ་དང་བྲལ་བ་དང་ཆུད་ཟ་བའི་ཐབས་སམ་རྒྱུ་ནི་་
རབ་ཏུ་མི་འབྱུང་བ་དང་བྱུང་ནས་ཀྱང་བསླབ་པ་ལ་བག་མེད་པའོ། །
391



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡཆུད་མི་ཟ་བའི་ཐབས་ནི་རབ་ཏུ་བྱུང་ནས་ཀྱང་བསླབ་པ་ལ་བག་་་་
ཡོད་པར་བྱེད་པ་དང༌། གང་ཟག་རྣམ་པར་གཞག་པའི་སྒོ་ནི་
གང་ཟག་འདི་སྙེད་ཀྱི་དབང་དུ་བྱས་ནས་མདོ་སྡེ་འདི་གསུངས་སོ་་་
ཞེས་པ་ལྟ་བུ་དང་། དེ་ཡང་དཔེར་ན་ལས་གྱུར་པ་ལྟ་བུའི་མདོ་ལས་
གང་ཟག་གཉིས་དང་གསུམ་དང་བཞིའི་རབ་ཏུ་དབྱེ་བའི་དབང་དུ་་
མཛད་ནས་སོ་སོའི་སྐྱེ་བོ་དང་བདེན་པ་མཐོང་བའོ། །སོ་སོའི་སྐྱེ་བོ་
ཡང་གསུམ་སྟེ། དཀར་པོ་མ་ཡིན་པ་དང་། ཅུང་ཟད་དཀར་བ་དང་
ཆེར་དཀར་བའོ། །འབྲས་བུ་ལ་གནས་པ་ནི་བཞི་སྟེ། སློབ་པ་གསུམ་
དང་མི་སློབ་པའོ་ཞེས་བསྟན་པ་ལྟ་བུའོ། །རབ་ཏུ་དབྱེ་བ་རྣམ་
པར་གཞག་པའི་སྒོ་ནི་མདོ་གང་དུ་མུ་བཞི་ལ་སོགས་པའི་བྲི་བ་་་་་
རྣམས་ཀྱི་ལན་བརྗོད་པ་དང་། དཔེར་ན་མི་རྟག་པའི་མདོ་ལས་
གང་གིས་དེ་ཁོ་ན་མཐོང་བ་དེས་གཟུགས་མཐོང་ངམ་གང་གིས་
གཟུགས་མཐོང་བ་དེས་དེ་ཁོ་ན་མཐོང་ངམ་ཞེས་དྲི་བ་ལ་ལན་དུ་མུ་
བཞི་ཡོད་དེ་ཕུང་པོའི་དེ་ཁོ་ན་མཐོང་ལ་གཟུགས་མ་མཐོང་བ་ནི་་་་
ཚོར་སོགས་མི་རྟག་པར་ཤེས་པ་དང་། གཟུགས་མཐོང་ལ་དེ་ཁོ་ན་
མ་མཐོང་བ་ནི་གཟུགས་ལ་གཙང་བ་ལ་སོགས་པར་འཛིན་པ་དང་།
གཉིས་ཀ་མཐོང་བ་ནི་གཟུགས་མི་རྟག་པ་ལ་སོགས་པར་ཡོངས་སུ་་་
ཤེས་པ་དང་། གཉིས་ཀ་མ་མཐོང་བ་ནི་ཚོར་སོགས་བཞི་ལ་རྟག་པ་
ལ་སོགས་པར་འཛིན་པའོ། །ཞེས་སོགས་བསྟན་པ་ལྟར་རོ། །ཚུལ་གྱི་
སྒོ་ནི་དེ་ཁོ་ནའི་དོན་གྱི་ཚུལ་དང་འཐོབ་པའི་ཚུལ་དང་བཤད་པའི་་ནམ
392



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཚུལ་དང་མཐའ་གཉིས་སྤངས་པའི་ཚུལ་དང་བསམ་གྱིས་མི་ཁྱབ་་་་
པའི་ཚུལ་དང་དགོངས་པའི་ཚུལ་ཏེ་དྲུག་དང་། ཡོངས་སུ་ཤེས་པ་
ལ་སོགས་པའི་སྒོ་དང་ཞེས་པ་ནི། མདོ་སྡེ་གང་ལས་དེ་ཁོ་ན་ཉིད་
ཀྱི་མཚན་ཉིད་དང་ཡོངས་སུ་ཤེས་པའི་མཚན་ཉིད་དང་སྤོང་བའི་་་
མཚན་ཉིད་དང་། མངོན་དུ་བྱེད་པའི་མཚན་ཉིད་དང་བསྒོམ་པའི་
མཚན་ཉིད་དང་། དེ་དག་གི་རྣམ་པར་དབྱེ་བའི་མཚན་ཉིད་དང་།
གནས་དང་གནས་པ་འབྲེལ་བའི་མཚན་ཉིད་དང༌། ཡོངས་སུ་ཤེས་
པ་ལ་སོགས་པའི་བར་དུ་གཅོད་པའི་ཆོས་ཀྱི་མཚན་ཉིད་དང་། རྗེས་
སུ་མཐུན་པའི་མཚན་ཉིད་དང་། ཉེས་དམིགས་དང་ཕན་ཡོན་གྱི་
མཚན་ཉིད་ཀྱིས་དོན་སྟོན་པ་སྟེ། མདོ་ལས་འབྱུང་བ་དེ་ཁོ་ནའི་
མཚན་ཉིད་ཉེ་བར་ལེན་པའི་ཕུང་པོ་ལྔས་བསྡུས་པ་སྡུག་བསྔལ་གྱི་་་
བདེན་པའོ། །ཡོངས་སུ་ཤེས་པའི་མཚན་ཉིད་ནི་རོ་མྱང་བ་ལ་སོགས་
པས་དེ་ཁོ་ན་ཉིད་ཡང་དག་པ་ཇི་ལྟ་བ་བཞིན་དུ་ཤེས་པའོ། །སྤོང་
བའི་མཚན་ཉིད་དང་མངོན་སུམ་དུ་བྱེད་པའི་མཚན་ཉིད་ནི་འཇིག་་
རྟེན་ཐམས་ཅད་ལས་རྣམ་པར་གྲོལ་བ་སྟེ། སྒྲིབ་པ་སྤོང་བ་དང་
གནས་གྱུར་པ་མངོན་དུ་བྱེད་པའོ། །བསྒོམ་པའི་མཚན་ཉིད་ནི་ཕྱིན་
ཅི་ལོག་དང་བྲལ་བའི་སེམས་ཀྱིས་ལན་མང་དུ་གནས་པའོ། །རྣམ་
པར་དབྱེ་བའི་མཚན་ཉིད་ནི་དེ་ཁོ་ན་ཉིད་ཀྱི་མཚན་ཉིད་རྣམ་པ་
ལྔར་དབྱེ་བ་སྟེ་གཟུགས་ནས་རྣམ་པར་ཤེས་པའི་བར་དུའོ། །ཡོངས་
སུ་ཤེས་པའི་མཚན་ཉིད་ནི་རྣམ་པ་གསུམ་དུ་དབྱེ་སྟེ་རོ་མྱོང་བ་ལ་་་ང
393



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རོ་མྱོང་བ་དང་ཉེས་དམིགས་ལ་ཉེས་དམིགས་དང་། ངེས་པར་
འབྱུང་བའི་བར་ལ་ངེས་པར་འབྱུང་བ་ཇི་ལྟ་བར་རབ་ཏུ་ཤེས་པའོ། །
སྤོང་བའི་མཚན་ཉིད་དང་མངོན་སུམ་དུ་བྱེད་པའི་མཚན་ཉིད་ནི་་་
རྣམ་པ་གཉིས་སུ་དབྱེ་སྟེ། ཉོན་མོངས་པ་ལས་རྣམ་པར་གྲོལ་བ་
དང་༑ སྡུག་བསྔལ་ལས་རྣམ་པར་གྲོལ་བའོ། །བསྒོམ་པའི་མཚན་ཉིད་
ནི་རྣམ་པ་གཉིས་སུ་དབྱེ་སྟེ། མཐོང་བའི་ལམ་དང་བསྒོམ་པའི་ལམ་
མོ༑ 
།གནས་དང་གནས་པ་འབྲེལ་བའི་མཚན་ཉིད་ནི་དེ་ཁོ་ནའི་
མཚན་ཉིད་ལ་སོགས་པ་འོག་མ་འོག་མ་རྣམས་གོང་མ་གོང་མའི་་་
གནས་ཡིན་པར་སྟོན་པའོ། །ཡོངས་སུ་ཤེས་པ་ལ་སོགས་པའི་བར་དུ་
གཅོད་པའི་མཚན་ཉིད་ནི་དེ་ལྟར་གསུམ་དུ་སྦྱར་བ་ཡང་དག་པ་ཇི་་
ལྟ་བ་བཞིན་དུ་མི་ཤེས་པའོ། །རྗེས་སུ་མཐུན་པའི་མཚན་ཉིད་ནི་
གཟུགས་ལ་སོགས་པ་འདི་དག་ཇི་ལྟར་གནས་པ་བཞིན་དུ་ཉེས་་་
དམིགས་ལ་སོགས་པ་རྣམ་པར་དཔྱོད་པའོ། །ཡོངས་སུ་མི་ཤེས་པ་།
ལས་ཉེས་དམིགས་ཀྱི་མཚན་ཉིད་ནི་མི་གྲོལ་བ་ནས་བླ་ན་མེད་པ་་་་
ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར
འཚང་མི་རྒྱ་བའི་བར་རོ། །དེ་ལས་བཟློག་པ་ནི་ཕན་ཡོན་གྱི་མཚན་
ཉིད་དུ་རིག་པར་བྱའོ། །སྟོབས་དང་སྟོབས་མ་ཡིན་པའི་སྒོ་ནི་
མདོ་གང་དུ་ཚིག་གཅིག་མ་བརྗོད་ན་དོན་འདི་གོ་བར་མི་འགྱུར་་་་
བས་ཚིག་སོ་སོའི་ནུས་པས་དོན་ཐ་དད་པར་སྟོན་པ་སྟེ་དཔེར་ན་་་་་པ
རྟེན་ཅིང་འབྲེལ་བར་འབྱུང་བའི་མདོ་ལས་འདི་ཡོད་པས་འདི་་ལ
394



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་
་་་་་་འབྱུང་ཞེས་སོགས་གསུངས་པ་ལྟ་བུ་དང་། བཟླས་ཏེ་བརྗོད་པའི་
སྒོ་ནི་མདོ་གང་དུ་ཚིག་གཅིག་བཤད་གཞིར་བཟུང་ནས་དེའི་དོན་་་
རྒྱ་ཆེར་ཡང་དག་པར་སྟོན་པ་སྟེ་དཔེར་ན་ཆོས་དྲུག་དང་ལྡན་པའི་་
དགེ་སློང་ནི་ཁའི་དབུགས་ཀྱིས་རིའི་རྒྱལ་པོ་གངས་རི་ཡང་འཐོར་ན་
མ་རིག་པ་བག་ཆགས་དང་བཅས་པའི་རྩོད་པ་ལྟ་སྨོས་ཀྱང་ཅི་
དགོས་ཞེས་པ་ལྟ་བུ་དང་། དྲུག་གང་ཞེ་ན་སེམས་བསྐྱེད་པ་ལ་
མཁས་པ་ནི་འདོད་པ་དག་ལས་དབེན་པ་ནས་བསམ་གཏན་བཞི་་་
པའི་བར་མངོན་དུ་བྱས་ནས་གནས་པ་དང་སེམས་གནས་པ་ལ་
མཁས་ན་ནི་ཉམས་པ་ཆ་མཐུན་གནས་པ་ཆ་མཐུན་དུ་བསྒྱུར་བར་་་
བྱེད་པ་དང་ལྡང་བར་བྱེད་པ་ལ་མཁས་པ་ནི་རྒྱུན་གནས་པ་ཆ་་་་་་
མཐུན་ཁྱད་པར་ཆ་མཐུན་དུ་བསྒྱུར་བ་དང་། འཕེལ་བ་ལ་མཁས་པ་
།
ནི་ཡང་དག་སྤོང་བ་ཕྱི་མ་གཉིས་སྒོམ་པ་དང་འབྲི་བ་ལ་མཁས་པ་
ནི་ཡང་དག་སྤོང་བ་དང་པོ་གཉིས་སྒོམ་པ་དང་། ཐབས་ལ་མཁས་
པ་ནི་རྫུ་འཕྲུལ་གྱི་རྐང་པ་བཞི་སྒོམ་པའོ། །མངོན་པར་བསྒྲུབ་
པའི་སྒོ་ནི་མདོ་གང་དུ་ཚིག་རེ་རེ་ལ་ཡང་མུ་བཞི་ལ་སོགས་པར་་་
སྟོན་པ་སྟེ་དེ་དག་གི་ཚིག་རེ་རེ་ལ་ཡང་གཞན་བཞི་ལ་སོགས་པས་་་
ཐུག་པ་མེད་པར་རིག་པར་བྱའོ། །དཔེར་ན་སངས་རྒྱས་རྩོམ་པའི་
བཞི་པོ་འདི་དག་ནི་བྱང་ཆུབ་སེམས་དཔའ་སེམས་
དཔའ་ཆེན་པོ་རྣམས་ཀྱིས་བྱང་ཆུབ་ཡོངས་སུ་སྦྱོང་བར་བྱེད་པའི་་་་
ཆོས་རྣམས་ཏེ་སྟོང་པ་ཉིད་བསྒོམ་པ་དང་། སེམས་ཅན་ཐམས་ཅད་མདོ་ལས།
395



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལ་ཞེ་འགྲས་པའི་སེམས་དང་། བྱང་ཆུབ་སེམས་དཔའ་རྣམས་ལ་
རྟག་ཏུ་ཕན་པ་ཉེ་བར་བསྒྲུབ་པ་དང་། ཟང་ཟིང་མེད་པའི་སེམས་
ཀྱིས་ཆོས་ཀྱི་སྦྱིན་པ་ཡང་དག་པར་རབ་ཏུ་སྟོན་ཏོ་ཞེས་དང་། ཡང་
ཆོས་བཞི་དང་ལྡན་ན་བྱང་ཆུབ་སེམས་དཔའ་སྟོང་པ་ཉིད་བསྒོམ་ཏེ་
ནང་དུ་སེམས་རྣམ་པར་མི་རྟོག་པ་དང་། མོས་པ་ལ་རབ་ཏུ་རྣམ་
པར་འབྱེད་པའི་སྟོབས་བསྐྱེད་པ་དང༌། ཆོས་ཐམས་ཅད་ཇི་ལྟ་བ་
བཞིན་དུ་རྟོགས་པར་བྱེད་པ་དང་། སྒྲིབ་པ་ཐམས་ཅད་ལས་རྣམ་
པར་ཐར་པ་སྟེ་ཞེས་པ་ལ་སོགས་པར་གསུངས་པ་ལྟར་རོ། །རབ་ཏུ་
ཕྱེ་ནས་ཀུན་ཏུ་བསྟན་པ་གཏན་ལ་དབབ་པ་གང་ཞེ་ན། ཇི་
སྐད་དུ་བསྟན་པའི་ཕུང་པོ་ལ་སོགས་པའི་ཆོས་རྣམས་ལ་གཅིག་་
ནས་རྟོགས་ལ་སོགས་པ་ཅི་རིགས་སུ་སྦྱར་ཏེ། དེ་ལ་གཅིག་ནས་
རྟོགས་པ་དང༌། ཞེས་པའི་དྲི་བ་ནི་གང་གིས་ཆོས་གཅིག་ཆོས་ལྷག་
མ་གཞན་རྣམས་དང་ལྷན་ཅིག་ཏུ་རེ་རེ་ནས་དྲིས་ནས་གཅིག་པོ་དེ་
བོར་ནས་དྲིས་གཉིས་པ་དེ་ཡང་གཞན་རྣམས་དང་ལྷན་ཅིག་ཏུ་དྲི་་་
བའོ༑ །དཔེར་ན་གང་མིག་གི་སྐྱེ་མཆེད་དང་ལྡན་པ་དེ་གཟུགས་ཀྱི་
སྐྱེ་མཆེད་དང་ཡང་ལྡན་ནམ་ཞེས་པ་ལྟ་བུ་དང་གང་གཟུགས་ཀྱི་སྐྱེ་་
མཆེད་དང་ལྡན་པ་དེ་མིག་གི་སྐྱེ་མཆེད་དང་ཡང་ལྡན་ནམ་ཞེས་པ་་
ནི་ཚིག་གོང་མ་དང་སྦྱོར་བ་དང༌། མིག་གི་སྐྱེ་མཆེད་དང་ལྡན་པ་
དེ་རྣ་བའི་སྐྱེ་མཆེད་དང་ལྡན་ནམ་ཞེས་པ་ནས་ཡིད་ཀྱི་སྐྱེ་མཆེད་ཀྱི
བར་དག་དང་ཅི་་རིགས་པར་སྦྱར་རོ། །གཟུགས་ཀྱི་སྐྱེ་མཆེད་དང་
396



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
པ
ལྡན་པ་གང་ཡིན་པ་དེ་མིག་གི་སྐྱེ་མཆེད་དང་ཡང་ལྡན་ནམ་གང་་་
མིག་གི་སྐྱེ་མཆེད་དང་ལྡན་པ་དེ་གཟུགས་ཀྱི་སྐྱེ་མཆེད་དང་ཡང་་་
ལྡན་ནམ་ཞེས་བྱ་བ་ནི་ཚིག་འོག་མ་དང་སྦྱོར་བ་དང་། གང་
གཟུགས་ཀྱི་སྐྱེ་མཆེད་དང་ལྡན་པ་དེ་ནི་སྒྲའི་སྐྱེ་མཆེད་དང་ཡང
ལྡན་ནམ་ཞེས་ས་ནས་ཆོས་ཀྱི་སྐྱེ་མཆེད་དང་ཡང་ལྡན་ནམ་ཞེས་ཅི་་
རིགས་སུ་སྦྱར་བར་བྱའོ། །དེ་བཞིན་ཆོས་འགའ་ཞིག་ལས་བརྩམས་
ནས་ཕན་ཚུན་འདྲི་བ་དཔེར་ན་ཤེས་པ་གང་ཡིན་པ་ཤེས་བྱའང་་་་་་
དེའམ་ཤེས་བྱ་གང་ཡིན་པ་ཤེས་པའང་དེའམ་ཞེ་ན་ཤེས་པ་གང་
ཡིན་པ་ཤེས་བྱའང་དེ་ཡིན་ནོ། །ཤེས་བྱ་ཡིན་ལ་ཤེས་པ་མ་ཡིན་
པའང་ཡོད་དེ། དེ་ལས་གཞན་པའི་ཆོས་རྣམས་སོ་ཞེས་གོང་མ་དང་
སྦྱོར་བ་དང་། ཡང་གཟུང་བ་གང་ཡིན་པ་འཛིན་པའང་དེའམ་
འཛིན་པ་གང་ཡིན་པ་གཟུང་བའང་དེའམ་ཞེ་ན། འཛིན་པ་གང་
ཡིན་པ་གཟུང་བའང་དེ་ཡིན་ནོ། །གཟུང་བ་ཡིན་ལ་འཛིན་པ་མ་
ཡིན་པའང་ཡོད་དེ་གཟུགས་ལ་སོགས་པ་ཡུལ་ལྔ་དང་དེ་དང་
མཚུངས་པར་ལྡན་པ་མ་ཡིན་པའི་ཆོས་ཀྱི་སྐྱེ་མཆེད་དོ་ཞེས་འོག་མ་་
དང་སྦྱོར་བའོ། །ཡང་ཕུང་པོའི་གྲངས་སུ་གཅིག་ཏུ་བགྲང་བ་དེ་
ཁམས་གཅིག་མ་ཡིན་པ་དང་། ཁམས་ཀྱི་གྲངས་སུ་གཅིག་ཏུ་བགྲང་
བ་དེ་ཕུང་པོ་གཅིག་མ་ཡིན་པ་ཡོད་དམ་ཞེ་ན། ཡོད་དེ་གཟུགས་
དང་རྣམ་ཤེས་ཀྱི་ཕུང་པོ་དང་། ཆོས་ཀྱི་ཁམས་སོ་ཞེས་པ་ནི་མུ་
གཉིས་པ་དང་། ཡང་ཕུང་པོའི་གྲངས་སུ་གཅིག་ཡིན་ལ་སྐྱེ་མཆེད་པ
397



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྡཀྱི་གཅིག་མ་ཡིན་པ་ཡོད་དམ་ཞེ་ན་ཡོད་དེ། ཕུང་པོ་གཅིག་ཡིན་ལ་
སྐྱེ་མཆེད་གཅིག་མ་ཡིན་པ་ནི་གཟུགས་ཀྱི་ཕུང་པོའོ། །སྐྱེ་མཆེད་
གཅིག་ཡིན་ལ་ཕུང་པོ་གཅིག་མ་ཡིན་པ་ནི་ཆོས་ཀྱི་སྐྱེ་མཆེད་དོ། །དེ་
གཉིས་ཀ་ཡིན་པ་ནི་རྣམ་པར་ཤེས་པའི་ཕུང་པོ་དང་ཡིད་ཀྱི་སྐྱེ་
མཆེད་དེ། གཉིས་ཀ་མ་ཡིན་པ་ནི་ཕུང་པོ་དང་སྐྱེ་མཆེད་ལ་མེད་
པས་མུ་གསུམ་པ་དང་། ཡང་མིག་གི་དབང་པོ་དང་ལྡན་པ་དེ་རྣ་
བའི་དབང་པོ་དང་ཡང་ལྡན་ནམ་ཞེ་ན། དེ་ལ་མུ་བརྩི་བ་ལ་མུ་དང་
པོ་ནི་མིག་སྐྱེས་ཤིང་མ་ཉམས་པ་ལ་འོན་པའོ། །མུ་གཉིས་པ་ནི་རྣ་བ་
སྐྱེས་ཤིང་མ་ཉམས་པ་ལ་ལོང་བའོ། །མུ་གསུམ་པ་ནི་མིག་དང་རྣ་བ་
སྐྱེས་ལ་མ་ཉམས་པའོ། །མུ་བཞི་པ་ནི་རྣམ་པ་དེ་དག་མ་གཏོགས་
པ་སྟེ་དེ་ལྟར་མུ་བཞི་པ་དང་། གང་དྲིས་པ་དེ་དེ་བཞིན་ནོ་ཞེས་
བྱ་བ་དང་། དཔེར་ན་གང་མི་རྟག་པ་དེ་ཐམས་ཅད་འདུ་བྱེད་ཡིན་
ནམ་འདུ་བྱེད་གང་ཡིན་པ་དེ་ཐམས་ཅད་མི་རྟག་པའམ་ཞེས་དྲིས་་་
པ་ལ་དེ་བཞིན་ནོ་ཞེས་བསྟན་པ་ལྟར་རོ། །ཡང་དཔེར་ན་ཕུང་པོ་མ་
གཏོགས་པའི་འདུ་བྱེད་རྣམས་བདེན་པ་གང་གིས་བསྡུས་ཞེས་ཟེར་་
བ་ལ་ཕུང་པོ་ལ་མ་གཏོགས་པའི་འདུ་བྱེད་གང་ཡང་མེད་དོ་ཞེས་་་་་
སྤོང་བའོ། །ཡང་དག་པར་འདྲི་བ་རྣམ་པར་ངེས་པ་གང་ཞེ་
ན༑ རྣམ་པ་བརྒྱད་དེ། ཅི་ཞེས་བསྟན་པ་ཡང་དག་པར་འདྲི་
བ་རྣམ་པར་ངེས་པ་དང་། དེ་ནི་འདི་ལྟ་སྟེ་ཤེས་རབ་ཀྱི་ཕ་རོལ་
ཏུ་ཕྱིན་པའི་མདོ་ལས། མི་དམིགས་པ་ཞེས་འབྱུང་བ་ལ་སུ་ཞིག་གིས
398



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
：མི་དམིགས་ཤེ་ན། ཤེས་རབ་ཀྱི་ཕ་རོལ་ཏུ་ཕྱིན་པ་ཐོབ་པའི་བྱང་
ཆུབ་སེམས་དཔས་སོ། །ཅི་མི་དམིགས་ཤེ་ན། གཟུང་འཛིན་གྱི་མཚན་
མའོ༑ །རྒྱུ་མཚན་གང་གིས་མི་དམིགས་ཤེ་ན་ཤེས་རབ་ཀྱི་ཕ་རོལ་ཏུ་
ཕྱིན་པས་སོ། །དགོས་པ་ཅིའི་ཕྱིར་མི་དམིགས་ཤེ་ན། སེམས་ཅན་
ཐམས་ཅད་ཡོངས་སུ་བསྐྱབས་པ་དང་བླ་ན་མེད་པ་ཡང་དག་པར་་་
རྫོགས་པར་བྱང་ཆུབ་པའི་ཕྱིར་རོ། །གང་ལས་མི་དམིགས་ཤེ་ན།
སངས་རྒྱས་འབྱུང་བ་ལ་མཉེས་པར་བྱེད་པ་དང་། དམ་པའི་ཆོས་
ཉན་པ་དང་། ཚུལ་བཞིན་དུ་ཡིད་ལ་བྱེད་པ་དང་། ཆོས་ཀྱི་རྗེས་སུ་
མཐུན་པའི་ཆོས་བསྒྲུབ་པ་ལས་སོ། །གང་གི་མི་དམིགས་ཤེ་ན། ཆོས་
ཐམས་ཅད་དོ། །གནས་སྐབས་གང་དུ་མི་དམིགས་ཤེ་ན། མོས་པས་
སྤྱོད་པ་ནས་ས་བཅུ་པའི་བར་དུའོ། 
།རྣམ་པ་དུ་ཞིག་གིས་མི་
དམིགས་ཤེ་ན། བཅུ་གཅིག་སྟེ་སྐྱེས་ནས་འགག་པ་དང་། མ་སྐྱེས་པ་
དང་༼མངོན་དུ་གྱུར་པ་དང་། རྒྱུའི་སྟོབས་ལས་བྱུང་བ་དང་། མཛའ་
བོའི་སྟོབས་ལས་བྱུང་བ་དང༌། ཆོས་ཐམས་ཅད་མི་དམིགས་པ་དང་།
སྟོང་པ་ཉིད་མི་དམིགས་པ་དང་། ངའོ་སྙམ་པའི་ང་རྒྱལ་དང་བཅས་
པ་དང་། ང་རྒྱལ་མེད་པ་དང་། ཚོགས་མ་བསགས་པ་དང་། ཚོགས་
བསགས་པའོ། །མི་དམིགས་པ་འདི་དག་ནི་གང་ཅི་ཡང་རུང་སྟེ།
འདས་པ་དང་། མ་འོངས་པ་དང་། ད་ལྟར་བྱུང་བ་དང་། ནང་དང་།
ཕྱིའི་དང་། རགས་པ་དང༌། ཕྲ་བ་དང་། ངན་པ་དང༌། བཟང་པོ་
དང་༑ རྒྱང་རིང་བ་དང་། ཐག་ཉེ་བ་ཞེས་བྱ་བ་བདག་གི་གོ་རིམ་གྱི་
399



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཚུལ་གྱིས་བལྟ་བར་བྱའོ། །ཅི་ཞེས་བསྟན་པ་ལ་ཇི་ལྟ་བར་གང་
ཞེས་བསྟན་པ་ལ་གང་གིས་མི་དམིགས་པ་དང་། གང་དང་གང་
གིས་དང་། གང་གི་ཕྱིར་དང་། གང་ལས་དང་། གང་དང་གང་དུ་
དང་། ཇི་སྙེད་ཅིག་མི་དམིགས་པ་ཡང་དེ་བཞིན་ནོ། །ཡང་རྣམ་
པར་ངེས་པའི་ལམ་བཞི་སྟེ། གཞན་གྱི་ཕྱོགས་ཉེས་པར་སྨྲ་བ་ལ་
འདི་ཉེས་པར་སྨྲ་བའོ། །ཞེས་རྣམ་པར་འབྱེད་དེ་སུན་འབྱིན་པར་
བྱེད་པ་དང་། རང་གི་ཕྱོགས་ལེགས་པར་སྨྲ་བ་ལ་འདི་ལེགས་པར་
བཤད་པའོ་ཞེས་སྒྲུབ་པར་བྱེད་པ་དང༌། གཞན་དག་གི་ཐེ་ཚོམ་
མ་ལུས་པ་གཅོད་པར་བྱེད་པ་དང༌། རྨོངས་པ་རྣམས་ལ་དོན་དེ་
དང་དེ་ཁོང་དུ་ཆུབ་པར་བྱེད་པའོ། །བསྡུ་བ་རྣམ་པར་ངེས་
པ་གང་ཞེ་ན། གནས་བཅུས་རྣམ་པར་ངེས་པ་བསྡུས་པར་
འགྱུར་ཏོ། །གནས་བཅུ་གང་ཞེ་ན། འཇིག་རྟེན་ཕན་ཚུན་དུ་འཚོ་
བའི་ཐབས་ལ་སོགས་པ་དགོས་པའི་བྱ་བ་བསྒྲུབ་པ་རྣམ་པར་་་་་
ངེས་པ་དང༌། ཐེག་པ་གསུམ་པོ་དག་ལས་ཐེག་པ་གང་ལ་འཇུག་
པར་བྱ་ཞེས་དཔྱད་དེ་རྣམ་པར་ངེས་པ་དང་། ཐོས་པ་ལས་བྱུང་
བའི་ཤེས་རབ་ཀྱིས་ཡིད་ཆེས་པ་མོས་པ་རྣམ་པར་ངེས་པ་དང་།
བསམ་པ་ལས་བྱུང་བའི་ཤེས་རབ་ཀྱིས་སྔ་ཕྱི་ནི་དགོངས་པ་ཡོངས་་་
སུ་འཇལ་ཏེ་རིགས་པས་རྣམ་པར་ངེས་པ་དང༌། ཇི་ལྟར་ཐོས་
བསམ་གྱིས་གཏན་ལ་དབབ་པ་རྣམས་དྲི་བ་དང་ལན་འདེབས་པའི་
ཚུལ་གྱིས་ཕན་ཚུན་འབེལ་བའི་གཏམ་གྱིས་རྣམ་པར་ངེས་པ་ལ
འ
400



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བ
དང་༑ མཐོང་བའི་ལམ་དུ་བདེན་པ་རབ་ཏུ་རྟོགས་པས་རྣམ་
པར་ངེས་པ་དང༌། བསྒོམ་པའི་ལམ་ལ་ཉོན་མོངས་པ་སྤོང་བས་
རྣམ་པར་དག་པས་རྣམ་པར་ངེས་པ་དང་། ཁྱད་པར་གྱི་ལམ་
དུ་ཡོན་ཏན་ཁྱད་པར་ཅན་མངོན་པར་བསྒྲུབ་པས་རྣམ་པར
ངེས་པ་དང་། མུ་གཉིས་པ་དང་གསུམ་པ་ལ་སོགས་པ་མངོན་པར་
བསྒྲུབ་པའི་སྒོ་ནས་མཐའ་ཡས་པའི་ཚིག་རབ་ཏུ་དབྱེ་བས་རྣམ་་་
པར་ངེས་པ་དང་། དེ་བཞིན་གཤེགས་པའི་ཡེ་ཤེས་ཆགས་ཐོགས་
མེད་པ་ལྷུན་གྱིས་གྲུབ་པ་དང་སྔོན་གྱི་རྩོལ་བ་ཙམ་གྱིས་དོན་་་་
ཐམས་ཅད་བསྒྲུབ་པ་རྣམ་པར་ངེས་པའོ། །སྨྲ་བ་རྣམ་པ་
ངེས་པ་གང་ཞེ་ན། སྨྲ་བ་དང་། སྨྲ་བའི་ཞལ་ཆེ་བ་དང་། སྨྲ་།
བའི་གཞི་དང༌། སྨྲ་བའི་རྒྱན་དང་། སྨྲ་བ་ཆད་པས་བཅད་པ་
དང་༑ སྨྲ་བ་ལས་འབྱུང་བ་དང་། སྨྲ་བ་ལ་གཅེས་སྤྲས་བྱེད་
པའི་ཆོས་རྣམས་སོ། །དེ་དག་ལས་སྨྲ་བ་གང་ཞེ་ན། སྨྲ་བ་དང་།
རྨད་ཁྱེར་བ་སྨྲ་བ་དང་། རྩོད་པ་སྨྲ་བ་དང་། ཚིག་ངན་སྨྲ་བ་
དང་། མཐུན་པར་སྨྲ་བ་དང་། གདམས་པ་སྨྲ་བའོ། །དེ་དག་
ལས་སྨྲ་བ་ནི་ཞི་བའོ་ཞེས་པ་ལ་སོགས་པའི་ཚིག་བརྗོད་པ་་་་་་
ཐམས་ཅད་དོ། །རྨད་ཁྱེར་བ་སྨྲ་བ་ནི་ངོ་མཚར་དུ་འཛིན་ཏེ་
གཅིག་ནས་གཅིག་ཏུ་འཇིག་རྟེན་ན་གྲགས་པའོ། །རྩོད་པ་སྨྲ་བ་
ནི་རྒོལ་བ་དང་ཕྱིར་རྒོལ་བ་དག་ཕན་ཚུན་མི་མཐུན་པར་གནས་
པའོ། །ཚིག་ངན་སྨྲ་བ་ནི་རྒོལ་བ་དང་ཕྱིར་རྒོལ་བ་ཕན་ཚུན་
401



.
.
དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཚིག་བརླང་པོས་སྨྲ་བ་ཉེ་བར་གནས་པའོ། །མཐུན་པར་སྨྲ་བ་
ནི་འཕགས་པའི་ཡེ་ཤེས་མཐོང་བ་རྣམ་པར་དག་པ་དང་་་་
མཐུན་པའི་སྡེ་སྣོད་གསུམ་གྱི་འབེལ་བའི་གཏམ་རྣམ་པར་ངེས་
པའོ༑ ་ །གདམས་པ་སྨྲ་བ་ནི་ལྷག་པའི་སེམས་དང་ཤེས་རབ་ཀྱི་
བསླབ་པ་ལ་སེམས་མཉམ་པར་མ་བཞག་པ་མཉམ་པར་
གཞག་པར་བྱ་བའི་ཕྱིར་དང༌། སེམས་མཉམ་པར་གཞག་པ་
རྣམས་སྒྲིབ་པ་ལས་རྣམ་པར་ཐར་པར་བྱ་བའི་ཕྱིར་བསྟན་
པའོ༑ །སྨྲ་བའི་ཞལ་ཆེ་བ་ནི་ཆོས་སྐྱོང་བའི་རྒྱལ་པོ་དངོས་སུ་
བཞུགས་པ་དང་། ཡང་ན་དེས་བསྐོས་པ་རྣམས་འདུ་བའི་ས་
དང་། མཁས་པའི་ཚོགས་པ་འདུས་པ་དང་། རྒོལ་བ་དང་ཕྱིར་
རྒོལ་བ་གཉིས་ཀས་ཚད་མར་རུང་བའི་ཟླ་གྲོགས་རྣམས་དང་།
དགེ་སྦྱོང་དང་བྲམ་ཟེ་ཆོས་དང་དོན་ལ་མཁས་པ་བློ་ཕྱིན་ཅི་་
མ་ལོག་པར་བྱུང་བ་རྣམས་སོ། །སྨྲ་བའི་གཞི་ནི་བསྒྲུབ་པ་དང་།
སྒྲུབ་པའོ། །བསྒྲུབ་པ་ནི་ངོ་བོ་ཉིད་དང་ཁྱད་པར་རོ། །སྒྲུབ་
པ་ནི་དམ་བཅའ་བ་དང་། གཏན་ཚིགས་དང་། དཔེ་དང་།
ཉེ་བར་སྦྱར་བ་དང་། མཇུག་སྡུད་པ་དང་། མངོན་སུམ་དང་།
རྗེས་སུ་དཔག་པ་དང༌། ཡིད་ཆེས་པའི་ལུང་ངོ༌། །ངོ་བོ་ཉིད་
བསྒྲུབ་པ་ནི་བདག་གི་ངོ་བོ་ཉིད་ཡོད་དོ་ཞེའམ་མེད་དོ་ཞེས་་་་་
བརྗོད་པ་དང་། ཆོས་ཀྱི་ངོ་བོ་ཡང་དེ་བཞིན་དུ་བརྗོད་པ་ཉིད་
དོ༑ །ཁྱད་པར་ནི་བདག་གི་ཁྱད་པར་ཐམས་ཅད་དུ་སོང་བའམ་
402



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
མཐའ་མ་ཐམས་ཅད་དུ་སོང་བ་མ་ཡིན་པ་ལ་སོགས་པ་དང་། ཆོས་ཀྱི་ཁྱད་
པར་རྟག་པ་དང་མི་རྟག་པ་ལ་སོགས་པར་རོ། །དམ་བཅའ་བ་ནི་
བདག་རང་ཉིད་ཀྱི་འདོད་པ་བསྒྲུབ་པའི་ཕྱིར་དོན་དེ་གང་་་་་་
ཟག་གཞན་ལ་ངག་གིས་གོ་བར་བྱེད་དེ་སྟོན་པའོ། །གཏན་
ཚིགས་ནི་བསྒྲུབ་བྱ་གང་གི་ངོར་བསྒྲུབ་པ་དེ་ཉིད་ལ་མ་གྲགས་་་
པའི་དོན་གང་ཟག་དེ་དག་ཡིད་ཆེས་པར་བྱེད་པའི་རྒྱུ་བརྗོད་
ཚུལ་མངོན་སུམ་དུ་དམིགས་པ་དང་། མི་དམིགས་པའི་སྒོ་ནས་
བསྙད་པའོ། །དཔེ་ནི་མཐའ་མཐོང་བ་དང་།
མཐོང་བ་མཚུངས་པར་སྦྱར་ཞིང་གྲགས་པའི་དོན་གྱིས་མ་་་་་
གྲགས་པའི་དོན་རྟོགས་པར་བྱ་བའི་ཕྱིར་བསྙད་པའོ། །ཉེ་བར་
སྦྱར་བ་ནི་ཇི་ལྟར་བསྒྲུབ་པའི་དོན་ཡན་ལག་གསུམ་གྱིས་བསྒྲུབ་པ་་
དེ་བཞིན་དུ་དེའི་རིགས་ཀྱི་ཆོས་ལྷག་མ་དེ་དང་འདྲ་བ་རྣམས་་
ལ་གྲུབ་པའི་དོན་གྱིས་དེའི་ཆོས་སྦྱར་བའི་ཚུལ་གྱིས་མཐུན་་་་་
པར་བསྙད་པའོ། །མཇུག་སྡུད་པ་ནི་མཐར་ཕྱིན་པར་བསྙད་
པ་སྟེ་གང་གི་ཕྱིར་དེ་ལྟར་རིགས་པས་ལེགས་པར་འཐད་པ་དེའི་་་་་
ཕྱིར་འདི་ཡང་དེ་བཞིན་ནོ་ཞེས་བྱ་བ་འདི་ནི་མཇུག་སྡུད་དུ་རིག་་་་
པར་བྱའོ། །མངོན་སུམ་ནི་མིག་ལ་སོགས་པ་རང་གི་དོན་
གཟུགས་ལ་སོགས་པ་ཡོད་ཅིང་བསྒྲིབ་པར་སྣང་ལ་འཁྲུལ་པའི་རྒྱུ་
མཚན་གྱིས་མ་བསླད་པས་མ་ནོར་བའོ། །རྗེས་སུ་དཔག་པ་ནི་
མངོན་སུམ་གྱི་ལྷག་མ་དུ་བ་ཡོད་པས་མེ་ཡོད་པར་ཤེས་པ་ལ་་་་་
403



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡིད་ཆེས་པ་ལྟ་བུའོ། །ཡིད་ཆེས་པའི་ལུང་ནི་མངོན་སུམ་དང་
རྗེས་སུ་དཔག་པ་དེ་གཉི་ག་དང་མི་འགལ་བར་སྟོན་པ་སྡེ་སྣོད་་
གསུམ་ལྟ་བུའོ། །སྨྲ་བའི་རྒྱན་ནི་གང་དང་ལྡན་ན་སྨྲ་བ་པོ་དེ་ཤིན་
ཏུ་མཛེས་པར་བྱེད་པ་སྟེ་བདག་དང་གཞན་གྱི་གཞུང་ལུགས་་་་
ཤེས་པ་དང༌། ངག་འཁྱལ་ལ་སོགས་པ་མེད་པའི་ཚིག་ཟུར་ཕྱིན་
པ་ཕུན་སུམ་ཚོགས་པ་དང་། སྤོབས་པས་མ་ཞུམ་པས་མི་
འཇིགས་པ་དང་། ལུང་རིགས་དང་མཐུན་པར་དལ་བུ་སྨྲ་བས་
བརྟན་པ་དང་། གཟུ་བོས་ཡང་དག་པའི་དོན་དང་མཐུན་པར་།
བྱེད་པའོ། །སྨྲ་བ་ཆད་པས་གཅད་པ་ནི་གཏམ་རྗེས་གཅད་
པ་དང་། གཏམ་འཕྲོ་ལུས་པ་དང་། གཏམ་གྱི་ཉེས་པའོ། །
གཏམ་རྗེས་གཅད་པ་ནི་བདག་གིས་མ་ལེགས་སོ་ཞེས་རང་གི་་་་
སྨྲ་བའི་སྐྱོན་ཁས་བླངས་པ་དང་། ཁྱོད་ཀྱིས་ལེགས་ཞེས་གཞན་
གྱི་སྨྲ་བའི་ཡོན་ཏན་ཁས་བླང་བའོ། །གཏམ་འཕྲོ་ལུས་པ་ནི་
འདི་ལྟ་སྟེ། 
དམ་བཅའ་སྔ་མ་བཏང་ནས་གཞན་དམ་བཅའ་བ་
སོགས་གཞན་ནས་གཞན་དུ་བརྒྱུད་པའམ། སྐབས་སུ་མ་བབ་
པའི་གཏམ་གཞན་སྨྲ་བ་སྟེ། ཁྲོ་བ་དང་ཞེ་སྡང་དང་ང་རྒྱལ་དང་
འཆབ་པ་དང་མནར་སེམས་པ་དང་མི་བཟོད་པ་དང་རྐྱེན་ངན་
རྣམས་སྟོན་པ་དང་ཅང་མི་སྨྲ་བ་དང་ཡུ་ཡུ་པོར་གྱུར་པ་ལ་སོགས་་་
པ་མདོ་སྡེ་ལས་ཇི་སྐད་འབྱུང་བ་ལྟ་བུའོ། །གཏམ་གྱི་ཉེས་པ་
ནི་སྐབས་བོར་ཏེ་གཏམ་སྣ་ཚོགས་རྒྱས་པར་བྱེད་པ་ཅལ་ཅོལ་་་་་་
404



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དང་། ཁྲོས་པ་དང་དགའ་བས་གཡེངས་པའི་འཁྲུག་པ་དང་།
འཁོར་གྱི་ཁྱམས་སུ་མི་ཟིན་པར་སྨྲ་བ་བརྡ་ཕྲད་དུ་མི་རུང་བ་་་་་་
དང་། ལྷག་པར་བཟློས་པ་དང་ཉུང་ངུར་གྱུར་པས་རན་པ་མ་
ཡིན་པ་དང་། དོན་མེད་པ་དང་དོན་དང་བྲལ་བ་དང་རིགས་པ་
དང་བྲལ་བ་དང་བསྒྲུབ་བྱ་དང་མཚུངས་པ་དང་ལྟག་ཆོད་དང་ལྡན་
པ་སྟེ་དོན་དང་ལྡན་པ་མ་ཡིན་པ་དང་། སྔར་སྨྲ་དགོས་པ་དེ་ཕྱི་
མ་སྨྲ་ཞིང་ཕྱིས་སྨྲ་བ་དེ་སྔར་བརྗོད་པས་དུས་ཚིགས་མ་ཡིན་པར་
སྨྲ་བ་དང་། དམ་བཅས་ནས་སྨད་པ་དང་སྨད་ནས་དམ་བཅའ་བ་
ལྟར་མི་བརྟན་པ་དང་། ཧ་ཅང་མྱུར་ཆེས་བས་མི་གསལ་བ་
དང་༑ སྒྲའི་མཚན་ཉིད་དང་འགལ་བ་དང་རྗེས་བརྗོད་མ་བྱས་པར་
ལན་སྨྲ་བ་དང་ལེགས་སྦྱར་གྱིས་བརྩམས་ནས་སྐད་གཞན་གྱིས་
མཐར་བྱུང་བ་དང་དེ་ལས་བཟློག་པས་ཚིག་མི་གསལ་བ་དང་། བར་
སྐབས་སུ་ཚིག་དང་སྤོབས་པ་ཐོགས་ཏེ་ཚིག་རྒྱུན་ཆགས་པ་མ་་་་་
ཡིན་པའོ། །གང་གིས་སྨྲ་བ་ལས་འབྱུང་བ་ནི་ཕྱིར་རྒོལ་བ་མི་
དགེ་བའི་གནས་ནས་བླངས་ཏེ་དགེ་བའི་གནས་སུ་བཞག་པར་མི་་
ནུས་པས་སྣོད་མ་ཡིན་པ་དང༌། འཁོར་ཆོས་དང་ཆོས་མིན་
འབྱེད་པ་དང་གཟུ་བོར་གནས་པའི་ཡོན་ཏན་མེད་པ་དང་།
བདག་ཀྱང་སྨྲ་བ་དང་སྨྲ་བའི་རྒྱན་གྱི་བར་ལ་མ་བྱང་བས་མི་
མཁས་པར་རིག་ནས་སྨྲ་བར་མི་བྱ་བ་དང་། དེ་ལས་བཟློག་པ་
ཕྱིར་རྒོལ་བ་སྣོད་དུ་གྱུར་པ་ཞིག་གམ། འཁོར་ཡོན་ཏན་དང་བ
405



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལྡན་ནམ། བདག་ཀྱང་མཁས་པར་རིག་ནས་སྨྲ་བར་བྱའོ། །
སྨྲ་བ་ལ་གཅེས་སྤྲས་བྱེད་པའི་ཆོས་གདོན་མི་ཟ་བར་དགོས་པ་་་
རྣམས་ནི་བདག་དང་གཞན་གྱི་གཞུང་ལུགས་རྣམས་ལ་བྱང་་་་་
ཞིང་མཁས་པ་སྟེ། དེས་གཏམ་གྱི་གཞི་ཐམས་ཅད་དུ་སྨྲ་བར་
བྱེད་དོ། །མི་འཇིགས་པ་ནི་གང་གིས་འཁོར་ཐམས་ཅད་དུ་
བག་ཚ་བ་མེད་པར་སྨྲ་བར་བྱེད་པའོ། །སྤོབས་པ་ནི་གང་གིས་
འཁོར་ཐམས་ཅད་དུ་དྲི་བ་ལན་གདབ་པ་ཤེས་པའོ། །ཡང་
བདག་ལེགས་སུ་འདོད་པས་སྨྲ་བའི་ཚུལ་མ་ལུས་པས་ཤེས་་་་་
པར་བྱའི་བརྩད་ཅིང་སྨྲ་བར་ནི་མི་བྱ་སྟེ། བཅོམ་ལྡན་འདས་
ཀྱིས་ཆོས་མངོན་པའི་མདོ་ལས་ཇི་སྐད་དུ་གསུངས་པ་ལྟ་བུ་་་
སྟེ༑ རྩོད་ཅིང་སྨྲ་བ་ལ་སྐྱོན་གྱི་གནས་བཅུ་གཉིས་མཐོང་བའི་
བྱང་ཆུབ་སེམས་དཔའ་རྙེད་པ་དང་བཀུར་སྟི་དོན་དུ་མི་གཉེར་་་
ཞིང་དགེ་བའི་ཕྱོགས་ལ་བརྩོན་པ་ནན་ཏན་སྙིང་པོར་བྱེད་པ་
སེམས་ཅན་རྣམས་དམ་པའི་ཆོས་ཀྱིས་སྡུད་པ་རྒྱུ་དེས་མྱུར་དུ་བླ་
ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་འཚང་རྒྱ་བར་འདོད་པས། གཞན་དག་དང་རྩོད་
པས་སྨྲ་བར་མི་བྱའོ། །བཅུ་གཉིས་གང་ཞེ་ན། སྐྱོན་འདོགས་
པའི་བསམ་པ་ཅན་མང་བ་ཉིད་ཀྱིས་དམ་པའི་ཆོས་དོན་གྱི་་་༌་
མཆོག་དང་ལྡན་པའི་བཤད་པ་ཀུན་ཤེས་པ་དཀོན་པ་དང༌།
ཀུན་ཤེས་པར་བྱ་བའི་བསམ་པས་འབེལ་བའི་གཏམ་སྨྲ་བ་་་་་
406



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
དཀོན་པ་དང་། སྨྲ་བའི་དབང་པོར་གྱུར་པའི་ཚོགས་པ་རིགས་པ་
ལ་མཁས་པ་དང་དོན་ལ་རྟོགས་པ་དང་ལྡན་པ་རྣམས་ཀྱང་་
དཀོན་པ་དང་། འདི་ལྟར་སྨྲ་བར་བྱེད་པ་ནི་རེས་འགའ་བྱུང་རྒྱལ་
དུ་ཕྱོགས་ངན་པ་ཡོངས་སུ་འཛིན་ཅིང་དེ་ལ་མངོན་པར་ཞེན་
པའི་ཉེས་པ་དང་། ཚིག་དོར་དང་ལྟག་ཆོད་ཆད་པའི་གནས་ངན་
གཡོ་སྣ་ཚོགས་ཀྱིས་སྨྲ་བའི་ཉེས་པ་དང་། ཕྱིར་རྒོལ་གྱིས་སྨྲས་པ་
མ་རྫོགས་པར་དུས་མ་ཡིན་པར་གཏམ་ལ་སྦྱོར་བའི་ཉེས་པ་་་་
དང་། གཞན་གྱིས་ལེགས་པར་སྨྲས་ཀྱང་གཏམ་དེ་དག་ཁྱད་དུ་
གསོད་པའི་ཉེས་པ་དང་། གཞན་གྱི་ཞེ་གཅོད་པའི་ཚིག་བརླང་
པོ་སྨྲ་བའི་ཉེས་པ་དང་། རང་གི་ཡིད་འཁྲུགས་པའི་ཉེས་པ་
དང་༑ གང་ཉེས་པ་རྣམ་པ་དྲུག་སྤངས་ཏེ། སྨྲ་བ་དཀོན་པ་
དང་། ཁྲོ་བ་དང་དགའ་བས་འཁྲུགས་པ་མེད་པར་ཉེ་བར་ཞི་
བས་སྨྲ་བ་དཀོན་པ་དང་། ཞི་དུལ་མེད་པ་ལ་སུ་ཡང་དད་པར་མི་
འགྱུར་བས་གཞན་གྱི་དད་པའི་སེམས་བསྲུང་ཞིང་སྨྲ་བ་དཀོན་
པ་དང་། རྣམ་པར་གྲོལ་བའི་གནས་རང་གི་ཏིང་ངེ་འཛིན་རྗེས་
སུ་བསྲུང་ཞིང་སྨྲ་བ་དཀོན་པ་དང་། བདག་རྒྱལ་བའམ་ཕ་
རོལ་དག་ཕམ་པར་འདོད་པའི་སེམས་མེད་པར་སྨྲ་བ་དཀོན་་་་
པ་དང་། རྒྱལ་བའམ་ཕམ་པར་གྱུར་ཡང་ཀུན་ནས་ཉོན་
མོངས་པ་སྟེ་དགའ་བས་གཡེང་བ་དང་ཁྲོ་བས་གདུང་བ་མེད་པ་
དཀོན་པ་དང་། ཀུན་ནས་ཉོན་མོངས་པར་གྱུར་པ་ན་བདེ་བ་བབ
407



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལ་རེག་པར་གནས་པ་དཀོན་པ་དང་། རེག་པར་མི་གནས་པ་
དགེ་བའི་ཆོས་རྣམས་ལ་རྒྱུན་དུ་བསྒོམ་པ་དཀོན་པ་དང་།
དགེ་བའི་ཆོས་རྒྱུན་དུ་མི་བསྒོམ་པ་དེའི་ཕྱིར་ཁྱད་པར་ཐོབ་པ་་་
མེད་པས་སེམས་ཏིང་ངེ་འཛིན་དུ་མཉམ་པར་མ་བཞག་པ་ལ་་་
མཉམ་པར་གཞག་པ་དཀོན་པ་དང་། སེམས་མཉམ་པར་
གཞག་པ་ལ་རྣམ་པར་གྲོལ་བ་དཀོན་པའོ་ཞེའོ། །ལྡེམ་པོར་
དགོངས་པ་རྣམ་པར་ངེས་པ་གང་ཞེ་ན། གསུང་རབ་གང་གི་
མིང་གི་ཚོགས་དང་། ཚིག་གི་ཚོགས་དང་། ཡི་གེའི་ཚོགས་
རྣམས་ཀྱི་དངོས་བསྟན་གྱི་དོན་གཞན་དུ་བརྗོད་ལ་དགོངས་་་་་
པའི་དོན་གཞན་དུ་ཡོངས་སུ་བསྒྱུར་བ་སྟེ། ཇི་སྐད་དུ། འཇིག་
རྟེན་ན་སྡིག་ཏོ་ཆེན་པོར་གྲགས་པ་ནི་སྐྱེ་བོ་བླ་མ་དང་ཆེན་པོ་་་་་་་
བསད་པ་གཉིས་ལས། བླ་མ་ལ་སོ་སོར་ངེས་པ་ཕ་མ་གཉིས་དང་
ཐུན་མོང་བ་ཡུལ་སྐྱོང་བར་བྱེད་པའི་རྒྱལ་པོ་དང་སྦྱིན་གནས་བྲམ་
ཟེ་གཙང་སྦྲ་ཅན་ནོ། །ཆེན་པོ་ནི་ཡུལ་འཁོར་འཁོར་མ་ཧེ་དང་བ་
ལང་དང་རྟ་དང་རྔ་མོ་དང་བཅས་པ་བཅོམ་ཏེ་བསད་པའོ། །ཇི་
ལྟར་ཡི་གེ་འདི་དག་ཡང་དག་པར་ཡོངས་སུ་བསྒྱུར་ཞེ་ན།
སོགས་པ་བསད་པའི་ཚིག་ནི་སྲེད་པ་ལ་སོགས་པ་སྤོང་བར་ཡོངས་་་
སུ་འགྱུར་བའི་ཕྱིར་ཏེ་སྐྱེ་བའི་རྒྱུ་ལས་ཀྱི་སྲེད་པ་ལ་ཕ་ཞེས་འདོགས་
པ་དང་མ་ནི་མངོན་པར་འགྲུབ་བྱེད་ཀྱི་སྲེད་པ་སྟེ་དེ་གཉིས
བསད་པར་བྱས་ཤིང༌། རྒྱལ་པོ་སྟེ་ཉེར་ལེན་དང་བཅས་པའི་ཀུན་མ་ལ་
ས་་
408



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
བ་ལས་གཞིའི་རྣམ་པར་ཤེས་པ་དང་། གཙང་སྦྲ་ཅན་ལྟ་བ་མཆོག་འཛིན་
དང་ཚུལ་ཁྲིམས་དང་བརྟུལ་ཞུགས་ལ་མཆོག་ཏུ་འཛིན་པ་གཉིས་་
དང་༑ སྐྱེ་མཆེད་དྲུག་སྤྱོད་ཡུལ་དང་བཅས་པའི་དབང་དུ་བྱས་ཏེ་
ཡུལ་འཁོར་འཁོར་དང་བཅས་པ་བཅོམ་ནས་སྤངས་པར་བྱས་་
ན༑ མི་དེ་དག་པར་འགྱུར་བ་ཡིན་ཞེས་བྱའོ་ཞེས་གསུངས་པ་
ལྟ་བུའོ། །ཡང་ཇི་སྐད་དུ། འཇིག་རྟེན་ན་ངན་པ་རྣམ་པ་བཞི་སྟེ།
ཡིད་ཀྱི་ལས་ངན་པ་འཇིག་རྟེན་ཕ་རོལ་ལ་ཡིད་མི་ཆེས་པས་སྦྱིན་པ་
སོགས་ལ་མི་འཇུག་པར་མི་དགེ་བ་བྱེད་པ་དང་། བྱས་པ་མི་གཟོ་
བས་ཕ་གསོད་པ་སོགས་ལ་ཉེས་པར་མི་བལྟ་བའོ། །ལུས་ཀྱི་ལ
ངན་པ་ནི་ཁྱིམ་འབིགས་པའི་རྐུན་པོ་སྟེ་འཚོ་བ་ཤིན་ཏུ་སྨད་པ་ལ་་་་
བརྟེན་པའོ། །ངག་གི་ལས་ངན་པ་ནི་རྫུན་དུ་སྨྲ་བ་ལ་སོགས་པས་
ཚོགས་ཀྱི་ནང་དུ་འཇུག་པའི་གོ་སྐབས་བཅོམ་པའོ། །ལོངས་སྤྱོད་
ངན་པ་ནི་ཁྱི་དང་བྱ་དང་ཡི་དྭགས་ལ་སོགས་པ་ལྟར་སྐྱུགས་པ་ཟ་་
བའོ༑ །ཇི་ལྟར་ཡི་གེ་འདི་དག་མཆོག་གི་དོན་དུ་ཡོངས་སུ་བསྒྱུར་
བར་བྱ་ཞེ་ན། ཡིད་མི་ཆེས་པ་ལ་སོགས་པའི་ཚིག་རྣམས་ནི་དགྲ་
བཅོམ་པར་ཡོངས་སུ་བསྒྱུར་བ་སྟེ་རྣམ་པར་གྲོལ་བའི་ཡེ་ཤེས་མཐོང་
བས་རང་གིས་ཡིད་ཆེས་པས་གཞན་གྱིས་བརྗོད་པ་ལ་མི་བལྟོས་པས་
ཡིད་མི་ཆེས་པ་དང་། འདུས་མ་བྱས་པ་མྱ་ངན་ལས་འདས་པ་
མངོན་དུ་བྱས་པས་འཁོར་བ་ལ་བྱས་པ་མི་གཟོ་བ་དང་། མི་གང་
ཡང་སྲིད་དུ་ཉིང་མཚམས་སྦྱོར་བའི་ཁྱིམ་འབིགས་པར་བྱེད་པ་་་་་ལ
བ
409



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལདང་༑ སྐྱེ་བ་རྒྱུན་ཆད་པས་སྡུག་བསྔལ་གྱི་གོ་སྐབས་བཅོམ་པ་
དང་སྐྱུགས་པ་ཟ་བ་ལྟར་ལོངས་སྤྱོད་དང་སྲོག་ལ་རེ་བ་མེད་པ་དེ་
ནི་སྐྱེས་བུ་མཆོག་ཡིན་ནོ། །ཡང་སྙིང་པོ་ནི་སེམས་ཀྱི་རྣམ་པར་
གཡེང་བ་ཡིན་ལ་དེ་མེད་པ་ལ་སྙིང་པོར་ཤེས་པ་དང་། གཙང་
བདེ་བདག་རྟག་བཞི་ལས་ཕྱིན་ཅི་ལོག་ཏུ་གྱུར་པའི་མི་གཙང་བ་་་་
དང་སྡུག་བསྔལ་བ་དང་བདག་མེད་པ་དང་མི་རྟག་པ་རྣམས་ལ་་་་་
ཤིན་ཏུ་གནས་པ་དང༌། ཡུན་རིང་དུ་དཀའ་བ་སྤྱད་པའི་ཉོན་
མོངས་པས་ཀུན་ནས་རབ་ཏུ་ཉོན་མོངས་པར་གྱུར་པས། བྱང་
ཆུབ་དམ་པ་མྱུར་དུ་ཐོབ་པར་འགྱུར་རོ། །ཞེས་གསུངས་པ་ལྟ་
བུའོ༑ །ཡང་ཇི་སྐད་དུ། བྱང་ཆུབ་སེམས་དཔའ་ཆོས་ལྔ་དང་
ལྡན་ན། སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་
བྱེད་དེ། ལྔ་གང་ཞེ་ན། བག་ཆགས་དང་བཅས་པའི་སེར་སྣའི་
བག་ལ་ཉལ་སྤང་བས་དེའི་ཆོས་ཉིད་གནས་འགྱུར་བའི་ཚུལ་གྱིས་་་
འཕེལ་བར་བྱེད་པ་དང་། དུས་ཡུན་རིང་པོར་མཆོག་ཏུ་བྱ་དཀའ་
བའི་སྦྱིན་པས་ཡོངས་སུ་སྐྱོ་བ་དང་ངལ་བ་རྣམས་དང་དུ་ལེན་པ་
དང་། རང་དབང་དུ་ལེན་པར་མི་བྱེད་པར་སློང་བ་ལ་ཚིག་པ་ཟ་
བ་དང༌། དངོས་པོ་ཐམས་ཅད་དུས་རྟག་ཏུ་སྦྱིན་པར་བྱེད་པས་
རེས་འགའ་བར་ཅི་ཡང་སྦྱིན་པར་མི་བྱེད་པ་དང་། མི་དག་
པའི་སྦྱིན་པ་ལས་རིང་དུ་གྱུར་པའོ། །ཞེས་གསུངས་པ་ལྟའོ། །
ཡང་ཇི་སྐད་དུ། བྱང་ཆུབ་སེམས་དཔའ་ཆོས་ལྔ་དང་ལྡན་ན་
410



ཐེག་པ་ཆེན་པོའི་ཆོས་མངོན་པ་ཀུན་ལས་བཏུས་པའི་མཆན་འགྲེལ་ནོར་བུའི་མེ་ལོང་།
ཚངས་པར་སྤྱོད་པ་ཡིན་ཞིང་། འཇིག་རྟེན་ལས་འདས་པའི་ལམ་
གྱི་ཚངས་པར་སྤྱོད་པ་མཆོག་དང་ལྡན་པ་སྟེ། འཁྲིག་པའི་དེ་
བཞིན་ཉིད་ཡོངས་སུ་ཤེས་པ་ལས་གཞན་དུ་འཁྲིག་པ་ལས་ངེས་
པར་འབྱུང་བའི་ལམ་མི་ཚོལ་བ་དང༌། འཁྲིག་པ་སྤོང་བའི་
ཐབས་ལ་བརྩོན་པས་གཡེལ་བ་དང་། འཁྲིག་པའི་འདོད་
ཆགས་ནང་དུ་སྐྱེས་པ་ཕྱིར་རོལ་དུ་སྤོང་བ་དང་དུ་ལེན་པ་དང་།
འཁྲིག་པའི་གཉེན་པོའི་ཆོས་ཀྱིས་འཁྲིག་པའི་ཉེས་དམིགས་ལ་་་
སྐྲག་ནས་སེམས་ཅན་ཐམས་ཅད་སྒྲོལ་བར་འདོད་པ་དང་། རྒྱུན་
མི་འཆད་པར་ཞི་ལྷག་གཉིས་ཀྱིས་ཀུན་བྱང་རྒྱུ་འབྲས་ཀྱི་བྱེ་བྲག་་
གིས་བདེན་བཞིའི་བདག་ཉིད་མངོན་དུ་གྱུར་པའི་དོན་དུ་འཇིག་་་་
རྟེན་དང་འཇིག་རྟེན་ལསའདས་པའི་ལམ་གཉིས་ལ་སྦྱོར་བ་ཞེས་་
གསུངས་པ་ལྟ་བུའོ། །ཆོས་མངོན་པ་ཀུན་ལས་བཏུས་པ་ལས།
འབེལ་བའི་གཏམ་རྣམ་པར་ངེས་པ་ཀུན་ལས་བཏུས་པ་ཞེས་
བྱ་བ་སྟེ། ཀུན་ལས་བཏུས་པ་ལྔ་པའོ།། །།
བསྟན་བཅོམ་འདི་ཅིའི་ཕྱིར་ཆོས་མངོན་པ་ཀུན་ལས་་་་་་་་
བཏུས་པ་ཞེས་བྱ་ཞེ་ན། བྱང་ཆུབ་སེམས་དཔའ་རྣམས་ཀྱི་དེ་ཁོ་
ན་ཉིད་མངོན་པར་རྟོགས་པའི་ཚུལ་རྣམས་རྟོགས་ནས་བསྡུས་་་་་
པའི་ཕྱིར་རོ། །ཆོས་མངོན་པའི་མདོ་ཀུན་ནས་བསམ་པའི་གནས་
ཐམས་ཅད་བསྡུས་པའི་ཕྱིར་རོ། །ཕྱིན་ཅི་མ་ལོག་པའི་ཐབས་ཀྱིས་
སངས་རྒྱས་ཀྱི་སར་ཡང་དག་པར་འཐོ་བའི་གནས་ཡིན་པའི་་་
411



དེབ་ལྔ་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཕྱིར་རོ། །ཆོས་མངོན་པ་ཀུན་ལས་བཏུས་པ་སློབ་དཔོན་ཆེན་
པོ་འཕགས་པ་ཐོགས་མེད་ཀྱིས་མཛད་པ་རྫོགས་སོ།། །།
བསྟན་པ་སྔ་དར་གྱི་ཚེ་རྒྱ་གར་གྱི་མཁན་པོ་ཛི་ན་མི་ཏྲ་་་་་་
དང་། ཤཱི་ལེནྡྲ་བོ་དྷི་དང༌། ཞུ་ཆེན་གྱི་ལོ་ཙཱ་བ་བནྡེ་ཞང་སྣ་
ནམ་ཡེ་ཤེས་སྡེས་བསྒྱུར་ཅིང་ཞུས་ཏེ་འཆད་ཉན་གྱིས་གཏན་་་་
ལ་ཕབ་པའོ། །
མཆན་འདི་ཡང་གངས་རིའི་ཁྲོད་ཀྱི་མཁས་པ་སྔ་མ་དག་གི་
འགྲེལ་པ་རྣམས་ཀྱང་མཐོང་ནས་ལེགས་པར་བརྟགས་ཏེ་འཕགས་་་
ཡུལ་གྱི་སློབ་དཔོན་རྒྱལ་པོའི་སྲས་ཀྱི་ལེགས་བཤད་ལྟར་མཁས་པ་ཨོ་
རྒྱན་བསྟན་འཛིན་ནོར་བུའི་གསུང་གི་བདུད་རྩིས་འཚོ་བ་སྤྲང་བན་་
གཞན་ཕན་སྣང་བས་དཔལ་ལྷུན་གྲུབ་སྟེང་གི་ཆོས་སྡེ་དང་འབྲེལ་་་
བའི་དབེན་རི་རྗེ་བླ་མ་འཇམ་དབྱངས་བློ་གཏེར་དབང་པོས་སྨིན་་་་
གྲོལ་གྱི་སྒོ་འཕར་བརྒྱ་ཕྲག་ཅིག་ཆར་དུ་འབྱེད་པའི་གནས་ཕུན་སུམ་
ཚོགས་པར་བྲིས་པ་དགེ་ལེགས་སུ་གྱུར་ཅིག །
412



སྤྱི་ཁྱབ་ཇུས་འགོད་པ། རྒྱ་ཀོང་རིག་འཛིན་མཐར་ཕྱིན། ཐུབ་བསྟན་སྙན་གྲགས།
རྩོམ་སྒྲིག་པ། སྨན་སྤྲུལ་དགེ་གྲགས།
རྩོམ་སྒྲིག་གཞོན་པ། རྫོགས་ཆེན་ཆོས་འཕེལ།
ཡིག་རྒྱག་པ། རྫོགས་ཆེན་ཆོས་འཕེལ། ཚེ་རིང་ནོར་སྒྲོན།
དཔེ་སྒྲིག་འགན་འཁུར་བ། བཀྲ་ཤིས། པདྨ་ཚུལ་ཁྲིམས།
རྫོགས་ཆེན་མཁན་ཆེན་གཞན་དགའི་གསུང་འབུམ།
གཞུང་ཆེན་བཅུ་གསུམ་གྱི་མཆན་འགྲེལ།
དེབ་ལྔ་པ།ན
སི་ཁྲོན་དཔེ་སྐྲུན་ཚོགས་པ་དང་།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
ཁྲེང་ཏུའུ་ཧྲུའུ་ཐུང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༠༦ལོའི་ཟླ ༡༢ པར་པར་གཞི་དང་པོ་བསྒྲིགས།
༢༠༠༦ལོའི་ཟླ ༡༢ པར་པར་ཐེངས་དང་པོ་དཔར།
པར་གྲངས། ༠༠༠༡༤༢༥༠༠
དཔེ་རྟགས། ISBN 978-7-5409-3365-4/B • 102
དཔེ་རིན་སྒོར། ༢༢༠. ༠༠



DZOG W CHEN
སྔ་འགྱུར་རྫོགས་ཆེན་ཤྲཱི་སིདྷ་ལུང་རྟོགས་ཆོས་གླིང་།
TMANN NA
1:|
:རྫོགས་ཆེན་གནའ་དཔེ་གསར་སྐྲུན་ཁང་ནས་སྤེལ་བས།
སངས་རྒྱས་བསྟན་པ་རྒྱས་ཤིང་འགྲོ་ཀུན་ཞི་བདེ་ཡོང་བར་ཤོག །
IsBN 978-7-5409-3365-4
9"787540"933654">
གསན བུད དྷ ནཱ། W 
ཚན་ 
༡༧ 
འའི
ཏཱརེ
ད
།རྗེÉ ཚེ་:220.00TE
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་དེ་འདྲར་
བགོམ༌ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད ༢ས་གསུངས་སོ།།
