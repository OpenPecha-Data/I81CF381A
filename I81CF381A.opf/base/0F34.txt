༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W2DB4578
ImageGroup:11 PD35557
LCCN:n/aISBN:9787540933654
Title:
གཞུང་ཆེན་བཅུ་གསུམ་གྱི་མཆན་འགྲེལ་
Author:|gzhung chen bcu gsum gyi mchan 'grel
གཞན་ཕན་ཆོས་ཀྱི་སྣང་བ་
gzhan phan chos kyi snang ba
Descriptor:n/a
Original Publication:snga 'gyur rgyal ba rdzogs chen pa'i dpe tshogs;n/a
Place:khreng tulu
Publisher:si khron mi rigs dpe skrun khang
Date:2006
Volume:12
Total Volumes:13
TBRC Pages:2
Introductory Pages:n/a
Text Pages:n/a
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



|
ரொம்ப
E



དེབ་བཅུ་གཉིས་པ།
;
་༢
CG
རྫོགས་ཆེན་མཁན་ཆེན་གཞན་དགའི་གསུང་འབུམ།
༄༅།།གཞུང་ཆེན་བཅུ་གསུམ་གྱི་མཆན
འགྲེལ་བཞུགས་སོ།།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
十三部大论注释/佐钦·贤嘎著,一成都:四川民族出版社,
2006. 12
ISBN 978-7-5409-3365-4
I. II. 佐. III.O佛教哲学佛经一注释十
IV. B94
中国版本图书馆 CIP数据核字(2006)第142188号
十三部大论注释(12)
佐钦·贤嘎著
出版人:罗勇
总策划:仁真塔兴土登言扎
主编:格 扎
副主编:曲 培
责任编辑:扎西 白玛次成
封面设计:扎西 白玛次成
文字录入:曲培 泽仁罗珍
出版发行:四川出版集团四川民族出版社(成都市三洞桥路12号)
印刷:成都蜀通印务有限责任公司
成品尺寸:148mm X210mm
张:8.5
数:147千
次:2006年12月第一版
次:2006年12月第一次印刷
数:0001~2500 册
号:ISBN 978-7-5409-3365-4/B.102
价;(全套1~13册)220.00 元:出
印成
印字
版
印
印
书
定



as
རྫོགས་ཆེན་མཁན་ཆེན་གཞན་ཕན་ཆོས་ཀྱི་སྣང་བ།



དེབ་བཅུ་གཉིས་པའི་དཀར་ཆག
(༥)
(༥）
( ༡༥）མདོ་རྒྱན་ཡན་ལག་བཞུགས་སོ། །(༡)
ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ་
བཞུགས་སོ། །
དང་པོ། ཕྱག་འཚལ་བ་དང་མཆོད་པ་བརྗོད་པའི་ལེའུ།
གཉིས་པ། ཐེག་པ་ཆེན་པོ་སྒྲུབ་པའི་སྐབས་ཀྱི་ལེའུ། (༩)
གསུམ་པ། སྐྱབས་སུ་འགྲོ་བའི་ལེའུ།
བཞི་པ། རིགས་ཀྱི་ལེའུ།
(༢༡)
ལྔ་པ། སེམས་བསྐྱེད་པའི་ལེའུ།(༢༦)
དྲུག་པ། སྒྲུབ་པའི་ལེའུ།
(༣ ༥）
བདུན་པ། དེ་ཁོ་ན་ཉིད་ཀྱི་ལེའུ།།
བརྒྱད་པ། མཐུའི་ལེའུ།
དགུ་པ། ཡོངས་སུ་སྨིན་པའི་ལེའུ།༤༧)
བཅུ་པ། བྱང་ཆུབ་ཀྱི་ལེའུ།(༤༠)
(༤༤)
(༥ ༥）
1



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
(༧༧)
（༡༤༠)བཅུ་གཅིག་པ། མོས་པའི་ལེའུ།
བཅུ་གཉིས་པ། ཡོངས་སུ་ཚོལ་བའི་ལེའུ།
• (༨ ༣）
བཅུ་གསུམ་པ། བཤད་པའི་ལེའུ།
(༡༡༢)
བཅུ་བཞི་པ། སྒྲུབ་པའི་ལེའུ།
(༡༢༠)
བཅོ་ལྔ་པ། གདམས་ངག་རྗེས་སུ་བསྟན་པའི་ལེའུ། （༡༢༨）
བཅུ་དྲུག་པ། ཐབས་དང་ལྡན་པའི་ལས་ཀྱི་ལེའུ།
བཅུ་བདུན་པ། ཕ་རོལ་ཏུ་ཕྱིན་པ་དང་བསྡུ་བའི་ལེའུ། ...(༡༤༢)
བཅོ་བརྒྱད་པ། མཆོད་པ་དང་བསྟེན་པ་དང་ཚད་མེད་
པའི་ལེའུ།(༡༧༡)
བཅུ་དགུ་པ། བྱང་ཆུབ་ཀྱི་ཕྱོགས་དང་མཐུན་པའི་ལེའུ། （༡༩ ༡）
ཉི་ཤུ་པ། ཡོན་ཏན་གྱི་ལེའུ།(༢༢༧)
ཉེར་གཅིག་པ། སྤྱོད་པ་དང་མཐར་ཐུག་པའི་ལེའུ། ...... (༢༤༩)
2



༄༅། །མདོ་རྒྱན་ཡན་ལག་བཞུགས་སོ། །།
ལ
བདེ་བཞིན་གཤེགས་པའི་གསང་བའི་མདོ་ལས་གསུང་གི་ཡོན་ཏན་་
དྲུག་བཅུ་འབྱུང་བ་ཐུབ་པའི་དགོངས་རྒྱན་དུ་སོ་སོར་རྒྱས་པ་བཤད་
པའི་སྡོམ་ནི།སེམས་ཅན་གྱི་ཁམས་ཀྱི་དགེ་བའི་རྩ་བ་སྟོན་པས་
མཉན་པ་དང་མཐོང་བའི་ཆོས་ཁོ་ན་ལ་རེག་ན་བདེ་བས་འཇམ་པ་་
དང་དོན་བཟང་བས་ཡིད་དུ་འོང་བ་དང་ཡི་གེ་བཟང་བས་ཡིད་དུ་་
མཐོང་བ་དང་འཇིག་རྟེན་ལས་འདས་གོང་ན་མེད་པའི་རྗེས་ལ་ཐོབ་
པས་དག་པ་དང་། བག་ཆགས་ཐམས་ཅད་དང་བྲལ་བས་དྲི་མ་མེད་
པ་དང་ཚིག་དང་ཡི་གེ་རབ་ཏུ་གྲགས་པས་གསལ་བ་དང་མུ་སྟེགས་་
ཅན་གྱི་ལྟ་བ་འཇོམས་པའི་སྟོབས་ཀྱི་ཡོན་ཏན་དང་ལྡན་པས་བརྟན་
ཅིང་འཇེབས་པ་དང་དེ་བསྒྲུབས་པས་ངེས་པར་འབྱུང་བས་མཉན་་་་
པར་འོས་པ་དང་། ཕས་ཀྱི་རྒོལ་བ་ཐམས་ཅད་ཀྱིས་མི་བརྫི་བས་མི་
ཚུགས་པ་དང་འདོད་ཆགས་ལ་སོགས་པའི་གཉེན་པོ་ཡིན་པས་དུལ་་
1



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བ་དང་བསླབ་པ་བཅའ་བའི་ཐབས་བདེ་བས་མི་རྩུབ་པ་དང་། ངེས་
པར་འབྱུང་བའི་ཐབས་ཡང་དག་པར་སྟོན་པས་མི་བརླང་བ་དང་་་
ཐེག་པ་གསུམ་ཅར་གྱིས་འདུལ་བ་སྟོན་པས་རབ་ཏུ་དུལ་བ་དང་་
རྣམ་པར་གཡེང་བའི་གཉེན་པོ་ཡིན་པས་རྣ་བར་སྙན་པ་དང་།
དགའ་བར་བྱེད་པས་ན་སྙན་པ་དང༌། ཏིང་ངེ་འཛིན་བསྐྱེད་པ
ལུས་ཚིམས་པར་བྱེད་པ་དང་ལྷག་མཐོང་གིས་རབ་ཏུ་དགའ་བ་་་་་
བསྐྱེད་པས་སེམས་ཚིམ་པར་བྱེད་པ་དང་ཐེ་ཚོམ་གཅོད་པར་བྱེད་་་
པས་སྙིང་དགའ་བ་དང་། ལོག་པར་ངེས་པ་སེལ་བར་བྱེད་པས་
དགའ་བ་དང་བདེ་བ་སྐྱེད་པ་དང་སྒྲུབ་པ་ལ་འགྱོད་པ་མེད་པས་་་་
ཡོངས་སུ་གདུང་བ་མེད་པ་དང་། ཐོས་པ་ལས་བྱུང་བའི་ཤེས་པ་
ཕུན་སུམ་ཚོགས་པའི་རྟེན་ཡིན་པས་ཀུན་ཏུ་ཤེས་པར་བྱ་བ་དང་་་་
བསམ་པ་ལས་བྱུང་བའི་ཤེས་པ་ཕུན་སུམ་ཚོགས་པའི་རྟེན་ཡིན་པས་
རྣམ་པར་རིག་པར་བྱ་བ་དང་དཔེ་མཁྱུད་མེད་པར་ཆོས་སྟོན་པས་་་
རྣམ་པར་གསལ་བ་དང་། རང་གི་དོན་རྗེས་སུ་ཐོབ་པ་རྣམས་དགའ་
བར་བྱེད་པ་དང་རང་གི་དོན་རྗེས་སུ་མ་ཐོབ་པ་རྣམས་དགའ་བར་་
འོས་པ་དང་བསམ་གྱིས་མི་ཁྱབ་པའི་ཆོས་ཡང་དག་པར་སྟོན་པས་་་
2



མདོ་རྒྱན་ཡན་ལག །
ཀུན་ཤེས་པར་བྱེད་དུ་གཞུག་པ་དང༌། བསམ་དུ་རུང་བའི་ཆོས་ཡང་
དག་པར་སྟོན་པས་རྣམ་པར་རིག་པར་བྱེད་པ་དང་ཚིག་དང་མི་
འགལ་བས་རིགས་པ་དང་གདུལ་བ་ལ་ཇི་ལྟར་རིགས་པར་སྟོན་པས་
འབྲེལ་བ་དང་དོན་མེད་པར་སྟོན་པའི་ཟློས་སྐྱོན་མེད་པ་དང༌། མུ་
སྟེགས་ཅན་གྱི་ཚོགས་ཐམས་ཅད་སྐྲག་པར་བྱེད་པས་སེང་གེའི་སྒྲའི་
ཤུགས་དང་རྒྱ་ཆེ་བས་གླང་པོ་ཆེའི་སྒྲ་སྐད་དང་བརྗིད་པས་ན་
འབྲུག་གི་སྒྲ་དབྱངས་དང་བཀུར་བར་འོས་པས་ཀླུའི་དབང་པོའི་སྒྲ་་
དང་༑ སྙན་པས་ན་དྲི་ཟའི་དབྱངས་དང་རྣོ་བ་དང་འཇིགས་པས་ན་
ཀ་ལ་པིངྐའི་དབྱངས་དང་། ཐག་རིང་པོ་གྲགས་པས་ཚངས་པའི་
དབྱངས་དང་གྲུབ་ཐམས་ཅད་ཀྱི་སྔོན་དུ་འགྲོ་བའི་བཀྲ་ཤིས་ཡིན་་་
པས་ཤང་ཤང་ཏེའུའི་སྒྲ་དང༌། མི་འདའ་བར་བྱ་བས་ལྷའི་དབང་
པོའི་སྒྲ་དབྱངས་དང་བདུད་དང་ཕྱིར་རྒོལ་བ་ཐམས་ཅད་ལས་རྣམ་་
པར་རྒྱལ་བས་རྔ་སྒྲ་དང་བསྟོད་ཀྱང་ཀུན་ནས་ཉོན་མོངས་པ་མེད་་
པས་མ་ཁེངས་པ་དང༌། སྨད་ཀྱང་ཀུན་ནས་ཉོན་མོངས་པ་མེད་པས་
མི་དམའ་བ་དང་ཐམས་ཅད་ལུང་སྟོན་པའི་མཚན་ཉིད་ལ་རྣམ་པ་་
ཐམས་ཅད་དུ་རྗེས་སུ་ཞུགས་པས་སྒྲ་ཀུན་ཀྱི་རྗེས་སུ་ཞུགས་པ་དང༌།
3



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པབསྙེལ་ཏེ་མི་གསུང་བ་མེད་པས་ཚིག་ཟུར་མ་ཆག་ཅིང་གདུལ་བྱའི་་་
བྱ་བ་ལ་དུས་ཐམས་ཅད་དུ་ཉེ་བར་གནས་པས་མ་ཚང་བ་མེད་པ་་་་
དང་༑ རྙེད་པ་དང་བཀུར་སྟི་པ་མི་བསྟེན་པས་མ་ཞུམ་པ་དང་
བསྙེང་བ་དང་བྲལ་བས་མ་ཞན་པ་དང་མི་སྐྱོ་བས་རབ་ཏུ་དགའ་བ་
དང་རིག་པའི་གནས་ཐམས་ཅད་ལ་མཁས་པ་དང་ལྡན་པས་ཁྱབ་པ་
དང་། སེམས་ཅན་ཐམས་ཅད་ཀྱི་དོན་སྒྲུབ་པར་བྱེད་པས་ཆུབ་པ་།
དང་རྒྱུན་མ་ཆད་པས་རྒྱུན་ཆགས་པ་དང་རྣམ་པ་སྣ་ཚོགས་སུ་ཉེ་་་་
བར་གནས་པས་འབྲེལ་བ་དང་གསུང་གཅིག་ལ་སྒྲའི་རྣམ་པར་རིག་་
པ་རྣམ་པ་དུ་མ་ཉེ་བར་གནས་པས་སྒྲ་ཀུན་རྫོགས་པ་དང༌། ཚིག་
གཅིག་ལས་དོན་དུ་མའི་རྣམ་པར་རིག་པ་ཉེ་བར་གནས་པས་དབང་
པོ་ཚིམ་པར་བྱེད་པ་དང་དམ་བཅས་པ་ཇི་ལྟ་བ་བཞིན་ཡིན་པས་མ་
སྨད་པ་དང་། དུས་ལ་བབ་པ་རབ་ཏུ་སྦྱོར་བས་མི་འགྱུར་བ་དང་
བརྟབས་བརྟབས་པོར་མི་གསུང་བས་མ་བརྟབས་པ་དང་འཁོར་ཉེ་་་
བ་དང་རིང་བས་མཚུངས་པར་ཐོས་པར་ཁོར་ཡུག་ཏུ་གྲགས་པ་་་་
དང་༑ འཇིག་རྟེན་པའི་དོན་ཐམས་ཅད་དཔེའི་ཆོས་སུ་འགྱུར་བས་
རྣམ་པ་ཐམས་ཅད་ཀྱི་མཆོག་དང་ལྡན་པའོ། །ཞེས་སོ། །
4



༄༅། །ཐེག་པ་ཆེན་པོ་མདོ་སྡེའི་རྒྱན་
ཞེས་བྱ་བའི་མཆན་འགྲེལ་
བཞུགས་སོ། །
༄༅། །རྒྱ་གར་སྐད་དུ། མ་ཧཱ་ཡཱ་ན་སཱུ་ཏྲ་ཨ་ལཾ་ཀ་ར་ནཱ་མ་
ཀཱ་རི་ཀཱ། བོད་སྐད་དུ། ཐེག་པ་ཆེན་པོ་མདོ་སྡེའི་རྒྱན་ཞེས་བྱ་
བའི་ཚིག་ལེའུར་བྱས་པ། སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ལ་ཕྱག་འཚལ་ལོ། །སུ་ཞིག་གིས་བརྒྱན་པར་
བྱེད་ན་མདོའི་དོན་ཕྱིན་ཅི་མ་ལོག་པར་ཤེས་པ་མགོན་པོ་བྱམས་་་་
པས་སོ། །རྒྱན་ཅི་ཞིག་བརྒྱན་པར་བྱེད་ཅེ་ན་དོན་ཟབ་མོ་སྟོན་པར་
བྱེད་པའི་རབ་ཏུ་བྱེད་པ་དག་བརྒྱན་པར་བྱའོ། །ཅི་ཞིག་གིས་
བརྒྱན་པར་བྱེད་ཅེ་ན་ངག་གྲོང་ཁྱེར་བ་ལ་སོགས་པས་དྲི་མ་མེད་པ་
དང་ཚིག་དང་ཡི་གེ་རྣམས་རིགས་པ་དང་འབྲེལ་བ་དྲི་མ་མེད་་་་
པས་ཏེ་ངག་དང་ཚིག་དང་ཡི་གེ་དག་པ་མེད་པར་ནི་དོན་བསྟན་་་
པར་མི་ནུས་སོ། །གང་གི་ཕྱིར་བརྒྱན་པར་བྱེད་ཅེ་ན་སེམས་ཅན་
ཐམས་ཅད་སྡུག་བསྔལ་ལས་བསྒྲལ་བར་བྱ་བའི་ཕྱིར་རོ། །རྒྱུ་གང་
5



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལས་ཤེ་ན་སྙིང་རྗེ་དེ་ཡི་བདག་ཉིད་ཅན་རྒྱལ་སྲས་རྣམས་སྡུག་་་་
བསྔལ་བའི་འགྲོ་བ་རྣམས་ལ་སྙིང་རྗེ་སྐྱེ་བ་ལས་སོ། །ཅི་ཞིག་གི་
རྒྱན་དུ་བྱེད་ཅེ་ན་ཐེག་པ་མཆོག་བསྟན་པའི་རྣམ་པ་ཅན་གྱི་་་
ཆོས་ཀྱི་རྒྱན་དུ་བྱེད་དོ། །གང་གི་ཆེད་དུ་བརྒྱན་པར་བྱེད་ཅེ་ན་ཐེག་
པ་ཆེན་པོ་དེ་ཡིས་འགྲོ་བའི་སེམས་ཅན་ལ་ཕན་པའི་ཕྱིར་རོ། །
རྒྱན་རྣམ་པ་དུ་ཞིག་གིས་བརྒྱན་པར་བྱེད་ཅེ་ན་འབྱོར་བའི་སྟེ་་་་
རིགས་ཤིང་འཐད་པའི་དོན་གྱི་ཚུལ་ཐེག་པ་བླ་ན་མེད་པར་
གཏོགས་པར་གྱུར་པ་རྣམ་པ་ལྔའི་བདག་ཉིད་སྟོན་པར་བྱེད་།
དོ། །ད་ནི་དོན་གྱི་ཚུལ་ལྔའི་བདག་ཉིད་དེ་ཚིགས་སུ་བཅད་པ་
གཉིས་པས་སྟོན་པར་བྱེད་དེ། འདི་ལ། དངོས་པོ་ལྔ་དང༌། རང་
བཞིན་གསུམ་དང་། གང་ཟག་གསུམ་དང་སྦྱར་ཏེ་བཤད་པ་ལས།
དང་པོ་ནི་མིང་དང་རྒྱུ་མཚན་དང་རྣམ་པར་རྟོག་པ་དང་དེ་བཞིན་་་
ཉིད་དང་རྣམ་པར་མི་རྟོག་པའི་ཡེ་ཤེས་དང་ལྔ་ལས།
བརྗོད་པར་བྱས་པའི་ཆོས་རྣམས་ནི་ཇི་ལྟར་བརྗོད་པ་བཞིན་བདེན་
པ་མེད་པའི་ཚུལ་ལུང་རིགས་ཀྱིས་བསྒྲུབ་པར་བྱ་བ་ཡིན་པས་དེ་་་་་
ཉིད་འདིར་གསལ་བར་བྱས་པ་ནི་དཔེར་ན་གསེར་མགར་མཁས་་་་
པས་གསེར་ལས་བརྡུངས་སུ་བྱས་པའི་གཟུགས་དང་འདྲ་ཞིང་
རྒྱུ་མཚན་ནི། ས་བོན་དང་མྱུ་གུ་ལ་སོགས་སྟེན་ཅིང་འབྲེལ་བར་
འབྱུང་བའི་ཆོས་ཏེ། འདི་ནི་བྱེ་བྲག་ཏུ་སོ་སོར་ཤེས་པར་བྱ་བ་ཡིན་
པས༑ དཔེར་ན་པདྨ་རྒྱས་པ་བཞིན་དང་། རྣམ་པར་རྟོག་པ་ནི་མིང་གིས་
པ
ཟླ ༦
6



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཁམས་གསུམ་གྱི་སེམས་དང་སེམས་ལས་བྱུང་བ་སྟེ་དེའི་རང་བཞིན་
ཚུལ་བཞིན་དུ་བསམ་པར་བྱས་པས། དཔེར་ན་མི་བཀྲེས་པས་
ཉེན་པ་གཡོས་ལེགས་པའི་ཁ་ཟས་ཟ་བ་དང་འདྲ་ལ། དེ་བཞིན་
ཉིད་ནི་ཆོས་ཉིད་ཡིན་པས་ཚུལ་མཐོང་གི་བློས་བསམ་གྱིས་མི་ཁྱབ་་་
པས༑ དཔེར་ན་འཕྲིན་ཡིག་ལེགས་པར་ཐོས་པ་དང་འདྲ་བ་
དང་༑ རྣམ་པར་མི་རྟོག་པའི་ཡེ་ཤེས་ནི་འཕགས་པའི་ཡེ་ཤེས་ཀྱིས་
ཡོངས་སུ་གྲུབ་པ་རྟོགས་པའི་དོན་སོ་སོ་རང་གི་རིག་པར་བྱ་བ་བྱང་
ཆུབ་ཀྱི་ཕྱོགས་དང་མཐུན་པའི་ངོ་བོ་ཉིད་དེ། དཔེར་ན་རིན་ཆེན་
གྱིས་གང་བའི་སྒྲོམ་ཁ་ཕྱེ་བ་ལྟ་བུའི། ཆོས་དེ་འདིར་བཤད་པ་
ཡང་དགའ་བའི་མཆོག་སྐྱེད་དོ། །རང་བཞིན་གསུམ་དང་སྦྱར་
བ་ནི་ཀུན་བཏགས་ཇི་ལྟར་མེད་པར་བསྒྲུབ་པར་བྱ་བ་དང་། གཞན་
དབང་སེམས་དང་སེམས་ལས་བྱུང་བ་རྣམས་བྱེ་བྲག་ཏུ་ཤེས་པར་བྱ་
བ་དང་། དེ་ལས་བླང་དོར་གྱི་ཚུལ་ལ་བསམ་པར་བྱ་བ་དང་། ཡོངས་
གྲུབ་ཆོས་ཉིད་ཀྱི་རང་བཞིན་དེ་བསམ་གྱིས་མི་ཁྱབ་པ་ཡིན་ལ་
ཡོངས་སུ་གྲུབ་པ་དེ་རྟོགས་པའི་དོན་སོ་སོ་རང་གི་རིག་པར་བྱ་བ་་་
བྱང་ཆུབ་ཀྱི་ཕྱོགས་དང་མཐུན་པའོ། །གང་ཟག་གསུམ་དང་སྦྱར་བ་
ནི་གང་ཟག་དམན་པ་རྣམས་ལ་ཐེག་པ་ཆེན་པོ་སངས་རྒྱས་ཀྱི་
བཀར་བསྒྲུབ་པར་བྱ་བ་དང༌། ཐེག་ཆེན་ལ་ཞུགས་པ་རྣམས་དེའི་
དོན་བྱེ་བྲག་ཏུ་ཤེས་པར་བྱ་བ་དང་། ཐེག་ཆེན་གྱི་བརྗོད་བྱ་རྣམས་
ལ་ཡང་ཡང་བསམ་པར་བྱ་བ་དང་། རྒྱུ་དང་འབྲས་བུའི་དངོས་པོ་བ
7



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམས་ནི་བསམ་གྱིས་མི་ཁྱབ་པ་དང་། ཐེག་པ་ཆེན་པོའི་ལམ་ཚུལ་
བཞིན་དུ་བསྒྲུབ་པས་ཡོངས་སུ་གྲུབ་པར་རྟོགས་པའི་དོན་སོ་སོ་རང་
གིས་རིག་པར་བྱ་བ་བྱང་ཆུབ་ཀྱི་ཕྱོགས་དང་མཐུན་པ་རྣམས་ཡིན་་་་
ནོ༑ །གང་གི་ཚེ་ཆོས་དེ་རང་བཞིན་གྱིས་ཡོན་ཏན་དང་ལྡན་པ་ཡིན་
ན་ཇི་ལྟར་དེ་རྒྱུན་པར་བྱེད་ཅེས་བྱ་བའི་ཀླན་ཀ་འདི་ཡོངས་སུ་སྤང་
བར་བྱ་བའི་ཕྱིར། དཔེར་ན་གཟུགས་རྒྱན་དང་རང་བཞིན་ཉིད་
ཀྱིས་ཡོན་ཏན་དང་ལྡན་པ་མེ་ལོང་གི་ནང་དུ་སོང་ན། དེ་
མཐོང་བའི་དབང་གིས་མི་རྣམས་རབ་ཏུ་དགའ་བའི་མཆོག་་
སྐྱེད་པ། དེ་བཞིན་དུ་ལེགས་པར་གསུངས་པ་དག་གིས་རྟག་ཏུ་
རང་བཞིན་གྱིས་ཡོན་ཏན་དང་ལྡན་པ་ཡི་ཐེག་པ་ཆེན་པོའི་་་་་་
ཆོས་ཀྱང་བསྟན་བཅོས་འདིར་དོན་རྣམ་པར་ཕྱེ་བས་མཁས་པ་
རྣམས་འདི་ན་དགའ་བའི་མཆོག་སྐྱེད་པར་བྱེད་དོ། །གུས་པའི་
ཕན་ཡོན་ལ་གསུམ་ལས་སྨན་གྱི་དཔེས་སྒྲིབ་པ་སྤོང་བའི་ཚུལ་ནི་་་་་
དཔེ་ཇི་ལྟར་ན་མནམས་ན་དྲི་རབ་ཏུ་དཀུ་ལ་རོ་མྱངས་ན་་་་་
ཞིམ་པའི་སྨན་བཞིན་དུ། ཆོས་ཀྱང་དེ་བཞིན་དུ་གཉིས་སུ་
གནས་ཏེ་དོན་ཟབ་མོ་དང་དགོངས་པ་ཅན་གྱི་ཡི་གེར་ཤེས་པར་
བྱའོ༑ །རྒྱལ་པོའི་དཔེས་ཡོན་ཏན་ལ་དབང་འབྱོར་བའི་ཚུལ་ནི་ཐེག་
པ་ཆེན་པོའི་ཆོས་སྒྲུབ་དཀའ་བ་ཐབས་རྒྱ་ཆེན་པོ་དང་ཤེས་རབ་་་
ཟབ་མོ་འདི། རྒྱལ་པོ་བཞིན་དུ་མཉེས་པར་དཀའ་ལ། གལ་ཏེ་
མཉེས་པར་བྱས་ན་རྒྱལ་པོ་མཉེས་པ་དེ་བཞིན་དུ་འཇིག་རྟེན་་་་མ
8



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
དང་འཇིག་རྟེན་ལས་འདས་པའི་ཡོན་ཏན་མཆོག་གི་ནོར་སྦྱིན་་
པར་བྱེད་དོ། །རིན་པོ་ཆེའི་དཔེས་འཕགས་པའི་ནོར་ལ་སྤྱོད་པའི་
ཚུལ་ནི་རིན་ཆེན་རིགས་དང་ལྡན་པ་རིན་ཐང་མེད་པ་ཡང
རིན་པོ་ཆེ་ལྟ་བར་མི་ཤེས་པའི་སྐྱེ་བོའི་མིག་མི་མགུ་བ་དེ་བཞིན་
དུ་ཆོས་ཀྱི་ཚུལ་རྟོགས་པ་ལ་མི་མཁས་པ་ཆོས་འདི་ལ་བཟློག་ན་་་
དེད་དཔོན་མཁས་པས་རིན་པོ་ཆེ་རིགས་དང་ལྡན་པ་རྟོག་པ་དེ་་་་་
བཞིན་དུ་མགུ་བར་འགྱུར་རོ། །ཐེག་པ་ཆེན་པོ་མདོ་སྡེའི་རྒྱན་
ལས༑ ལེའུ་དང་པོའོ།། །།
ཁ་ཅིག་ཐེག་པ་ཆེན་པོ་འདི་སངས་རྒྱས་ཀྱི་བཀའ་ཡང་མ་ཡིན་ན་་
དེ་ལ་ཕན་ཡོན་འདི་ལྟ་བུ་ག་ལ་ཡོད་ཅེས་ལོག་པར་ཞུགས་པ་དེ་
དག་ལ་འདི་སངས་རྒྱས་ཀྱི་བཀའ་ཉིད་བསྒྲུབ་པའི་ཕྱིར་བཤད་པ།
གལ་ཏེ་འདི་དམ་པའི་ཆོས་ཀྱི་བར་ཆད་བྱེད་པའི་ཕྱིས་འགའ་ཞིག་་་
གིས་བྱུང་བ་ཡིན་ན། ཅིའི་ཕྱིར་རྫོགས་པའི་སངས་རྒྱས་ཀྱིས་སྔར་
ལུང་མ་བསྟན་འདི་ཉན་ཐོས་ཀྱི་ཐེག་པ་དང་ལྷན་ཅིག་ཏུ་བྱུང་་་
ན་ཇི་ལྟར་འདི་སངས་རྒྱས་ཀྱི་བཀའ་མ་ཡིན་པ་ཉིད་དུ་ཤེས། ཟབ་
ཅིང་རྒྱ་ཆེ་བའི་ཆོས་འདི་རྟོག་གེ་པ་རྣམས་ཀྱི་སྤྱོད་ཡུལ་མ་ཡིན་་་་
ཞིང་འོན་ཏེ་བཅོམ་ལྡན་འདས་ཤཱཀྱ་ཐུབ་པ་མ་ཡིན་པ་སངས་རྒྱས་་་
གཞན་ཞིག་གི་བཤད་དོ་ཞེ་ན་དེ་ཡང་བཀའ་ཡིན་པ་ཉིད་དུ་གྲུབ་་་
པ་དང་། གལ་ཏེ་ཐེག་པ་ཆེན་པོ་ཅུང་ཟད་ཅིག་ཡོད་ན་དེ་ཉིད་
9



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལའདི་ཡིན་པར་གྲུབ་པ་དང་ཐེག་ཆེན་དེ་མེད་ན་སངས་རྒྱས་ཀྱི་་་་་
ཐེག་པ་མེད་པར་སངས་རྒྱས་རྣམས་མི་འབྱུང་བའི་ཕྱིར་ཉན་ཐོས་ ཀྱི་
ཐེག་པ་ཡང་མེད་པ་དང༌། ཐེག་པ་ཆེན་པོ་བསྒོམས་ན་རྣམ་པར་
མི་རྟོག་པའི་ཡེ་ཤེས་ཀྱིས་ཉོན་མོངས་པའི་གཉེན་པོར་བྱེད་པ་དང་
ནི་སྐྱེ་བ་མེད་པ་ལ་སོགས་པ་བསྟན་པ་ནི་སྒྲ་གཞན་ཡིན་པའི་ཕྱིར།
འདི་སངས་རྒྱས་ཀྱི་བཀའ་མ་ཡིན་པར་རིག་པར་མི་བྱའོ། 
།ལ་ལ་
དག་བཅོམ་ལྡན་འདས་ཀྱིས་ཆེད་དུ་མ་དགོངས་ནས་མ་འོངས་པ་་་་
འདི་ལུང་མ་བསྟན་པར་ཟད་དོ་སྙམ་དུ་སེམས་པ་ལ་བ ཤད་པ།
སངས་རྒྱས་རྣམས་ནི་མངོན་སུམ་པའི་སྤྱན་ཉིད་ཀྱིས་འབད་པ་་
མི་མངའ་བར་ཡེ་ཤེས་འཇུག་པའི་ཕྱིར་དང་། བསྟན་པ་དག་ཀྱང་
བསྲུང་བར་མཛད་པ་དང་། དུས་ཐམས་ཅད་ལའང་ཡེ་ཤེས་མ་
བསྒྲིབས་པ་མངའ་བས་དེ་ཕྱིར་བཏང་སྙོམས་སུ་འཇོག་པར་མི་་
རུང་ངོ་། །ཡང་འགའ་ཞིག་ཉན་ཐོས་ཀྱི་ཐེག་པ་འདི་ཉིད་ཐེག་པ་
ཆེན་པོ་ཡིན་པས་འདི་ཁོ་ནས་བྱང་ཆུབ་ཆེན་པོ་ཐོབ་པོ་སྙམ་པ་ལ་་་
བཤད་པ། ཉན་ཐོས་རྣམས་བདག་ཉིད་སྐྱོ་བ་དང་འདོད་ཆགས་
དང་བྲལ་བ་དང་རྣམ་པར་གྲོལ་བ་ཙམ་གྱི་ཐབས་ཤིག་བསྟན་པས་་་
གཞན་གྱི་དོན་བསྒྲུབ་པའི་ཐབས་མ་ཚང་བ་དང་། བདག་ཉིད་མྱ་
ངན་ལས་འདས་པའི་ལམ་བསྒྲུབས་ཏེ་རྫོགས་པའི་བྱང་ཆུབ་གྲུབ་པ་་
ནི་འགལ་བ་དང་ཉན་ཐོས་ཀྱི་ཐེག་པ་ནི་སངས་རྒྱས་ཉིད་ཀྱི
ཐབས་མིན་ཏེ་རྭ་ལས་འོ་མ་འཇོ་བ་བཞིན་དང་བྱང་ཆུབ་སེམས་་་
10



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།པ
དཔའི་བསླབ་པར་བྱ་བ་ཐེག་ཆེན་ལས་བསྟན་པ་དེ་ལྟར་ཉན་ཐོས་་
ཀྱི་ཐེག་པ་ལས་མ་བསྟན་པའི་ཕྱིར་ན་ཉན་ཐོས་ཀྱི་ནི་ཐེག་པ་་་་
འདི་ཐེག་ཆེན་ཀྱི་ཆོས་ཞེས་བྱ་བ་མིན་ནོ། །ཉན་ཐོས་ཀྱི་ཐེག་པ་
དང་ཐེག་པ་ཆེན་པོ་ཕན་ཚུན་འགལ་བ་ཁོ་ན་སྟེ་ཇི་ལྟར་ཞེ་ན།
བདག་ཁོ་ན་མྱ་ངན་ལས་འདས་པར་འདོད་པའི་བསམ་པ་དང་་་་
ནི་དེ་ཉིད་ཀྱི་ཕྱིར་ཆོས་བསྟན་པ་དང་དེ་ཐོབ་པའི་ཕྱིར་སྦྱོར་བ་་་
དང་ནི་བསོད་ནམས་དང་ཡེ་ཤེས་ཀྱི་ཚོགས་ཀྱིས་བསྡུས་པའི་རྟོན་་
པ་ཡང་ཆུང་བ་དང་དུས་ཡུན་ཐུང་བས་འགལ་བའི་ཕྱིར་ན་་་
དམན་པ་གང་ཡིན་པ་དེ་ནི་དམན་པ་ཁོ་ན་ཡིན་ནོ། 
།ལ་ལ་
སངས་རྒྱས་ཀྱི་བཀའི་མཚན་ཉིད་ནི། གང་མདོ་སྡེ་ལ་འཇུག །འདུལ་
བ་ལ་ཡང་སྣང་། ཆོས་ཉིད་དང་མི་འགལ་བ་ཉིད་ཡིན་ན་ཐེག་པ་
ཆེན་པོ་ནི་ཆོས་ཐམས་ཅད་ངོ་བོ་ཉིད་མེད་པར་སྟོན་པའི་ཕྱིར་དེ་་་་
ལྟར་མ་ཡིན་ནོ་ཞེ་ན། དེ་ལ་བཤད་པ་སེམས་ཀྱི་བསླབ་པ་བསྟན་
པའི་ཕྱིར་ཐེག་ཆེན་རང་གི་མདོ་སྡེ་ཉིད་ལ་འཇུག་པ་དང་བྱང་་་
ཆུབ་སེམས་དཔའ་རྣམས་ཀྱི་ཉོན་མོངས་པ་ནི་རྣམ་པར་རྟོག་པ་ཡིན་
པས་དེ་འདུལ་བའི་ཕྱིར་རང་གི་འདུལ་བ་ལའང་སྣང་བའི་ཕྱིར་་
དང་ཤེས་རབ་ཟབ་པའི་ཕྱིར་དང་ཐབས་རྒྱ་ཆེ་བའི་ཕྱིར་ཆོས་
ཉིད་དང་ནི་འགལ་བ་མེད་དོ། །རྟོག་གེའི་སྤྱོད་ཡུལ་ཉིད་དུ་མི་
རུང་བའི་ཚུལ་ནི་རྟོག་གེ་པ་ནི་རང་གིས་དེ་ཁོ་ན་ཉིད་མ་མཐོང་
བས་གཞན་གྱི་ལུང་ཅུང་ཟད་ལ་རྟེན་ཅིང་དུས་གཞན་ན་གཞན་དུ་་ར
11



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཤེས་པའི་ཕྱིར་མ་ངེས་ལ། ཤེས་བྱ་ཐམས་ཅད་ཡུལ་མ་ཡིན་པས་མ་
ཁྱབ་པ་དང་ཀུན་རྫོབ་ཀྱི་བདེན་པ་ཁོ་ནའི་ཡུལ་ཅན་ཡིན་པ་དང་་་་
སྤོབས་པ་ཡོངས་སུ་གཏུགས་པར་འགྱུར་བའི་ཕྱིར་སྐྱོ་བ་ཅན་ཡིན་་་
པས་སྐྱོན་དེ་དག་ཐམས་ཅད་བྱིས་པ་ལ་ནི་བརྟེན་པར་འདོད་་་་
པས་དེ་ཕྱིར་ཐེག་ཆེན་དེ་ནི་རྟོག་གེ་པ་དེ་ཡི་ཡུལ་མིན་ནོ། །ཐབས་
མ་ཡིན་པའི་ཕྱིར་ཉན་ཐོས་ཀྱི་ཐེག་པས་ནི་ཡུན་རིང་མོ་ཞིག་ཏུ་ཡང་
སངས་རྒྱས་ཉིད་འཐོབ་པར་མི་ནུས་སོ། །འོ་ན་ནི་ཐེག་པ་ཆེན་པོ་ཇི་
ལྟར་ཐབས་སུ་རུང་ཞེ་ན་མངོན་ཤེས་ལ་སོགས་པའི་མཐུ་རྒྱ་ཆེན་པོ་
བསྟན་པའི་ཕྱིར་དང་ལྟ་བ་ཟབ་མོ་བསྟན་པའི་ཕྱིར། སེམས་ཅན་
ཡོངས་སུ་སྨིན་པ་དང་བདག་ཉིད་རྣམ་པར་མི་རྟོག་པ་དེ་ཡི་་་
ཕྱིར་ཐེག་པ་ཆེན་པོ་འདི་ལས་དེ་གཉིས་བསྟན་ཏེ་དེ་ནི་བླ་ན་་་
མེད་པའི་ཡེ་ཤེས་ཀྱི་ཐབས་ཡིན་ནོ། །གང་དག་ཐེག་ཆེན་གྱིས་སྐྲག་
པའི་གནས་མ་ཡིན་པ་ལ་སྐྲག་པའི་ཉེས་དམིགས་དང་རྒྱུ་བསྟན་པའི་
ཕྱིར་བཤད་པ་འགྲོ་བ་སྐྲག་པ་དེའི་གནས་མིན་པ་ལ་སྐྲག་པ་ནི་་
ངན་སོང་དག་ཏུ་གདུང་བར་བྱེད་པར་འགྱུར་ཏེ་དེ་ཅིའི་ཕྱིར་ཞེ་་
ན་བསོད་ནམས་མ་ཡིན་པའི་ཕུང་པོ་ཆེན་པོ་བསགས་པར་་་
བྱས་པས་དུས་ཡུན་རིང་དུ་གདུང་བར་འགྱུར་རོ། །རྒྱུ་ནི་བཞི་སྟེ་
ཐེག་ཆེན་གྱི་རིགས་མེད་པ་དང་གྲོགས་ངན་པ་དང་འགྲོགས་པ་་་
དང་སྔོན་དགེ་མ་བསགས་པ་དང་ཐེག་ཆེན་ལ་བློ་མ་སྦྱངས་པས་
ཆོས་འདིས་སྐྲག་པར་འགྱུར་ལ་འདི་ན་བྱང་ཆུབ་ཀྱི་ཚོགས་ཀྱི་་་་མ
12



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མདོན་ཆེན་འདི་ལས་ལྟུང་ངོ༌། །ཐེག་ཆེན་ཞིག་ཡོད་པར་འདོད་ན་
ཡུམ་ལ་སོགས་པ་དེ་དག་ལས་གཞན་མེད་པ་དང་འོན་ཏེ་ཉན་
ཐོས་ཀྱི་ཐེག་པ་ཉིད་ཐེག་པ་ཆེན་པོ་ཡིན་པར་འདོད་ན་གཞན་ཉན་
ཐོས་དང་རང་སངས་རྒྱས་མེད་པར་ཐམས་ཅད་སངས་རྒྱས་ཁོ་ནར་ཐོ
འགྱུར་རོ། །ཤིན་ཏུ་ཟབ་པ་ཐམས་ཅད་མཁྱེན་པའི་ཡེ་ཤེས་ཀྱི་ལམ་
དུ་གྱུར་ཅིང་ཐེག་པ་ཆེན་པོ་ཡང་དམན་པ་དང་དུས་མཉམ་པར་་་
སངས་རྒྱས་བཞུགས་པའི་དུས་ཀྱི་རྗེས་སུ་སོང་བའི་ཕྱིར་དང་འདི་་
ལས་སྟོང་པ་ཉིད་ཁོ་ན་མ་ཡིན་པ་ཚོགས་ཀྱི་ལམ་སྣ་ཚོགས་པར་་་་་
སྟོན་ཅིང་མདོ་དེ་དང་དེ་ལས་རྣམ་གྲངས་མང་པོའི་སྒོ་ནས་སྟོང་།
པ་ཉིད་རྟག་ཏུ་སྟོན་པ་དང་ལྡན་ཞིང་ཆོས་ཐམས་ཅད་ངོ་བོ་ཉིད་་
མེད་པར་སྟོན་པ་སོགས་ནི་ཇི་སྐད་བཤད་པ་བཞིན་གྱི་དོན་མིན་
ལ་བཅོམ་ལྡན་དགོངས་པ་ཤིན་ཏུ་ཟབ་པས་བདག་གི་དེ་མ
ཤེས་པས་སྐྲག་པར་བྱ་བ་མ་ཡིན་ཏེ་མཁས་པ་རྣམས་ཀྱིས་ཚུལ་་་་
བཞིན་དུ་བརྟགས་ན་ཆོས་འདིས་སྐྲག་པར་མི་འགྱུར་རོ། །འདི་
ན་དང་པོར་ཐེག་ཆེན་ཀྱི་ཆོས་མང་དུ་ཐོས་པ་ལ་བརྟེན་ནས་་་་་
ཚུལ་བཞིན་དུ་ཡིད་ལ་བྱེད་པ་འབྱུང་ལ། ཚུལ་བཞིན་དུ་ཡིད་ལ་
བྱེད་པ་ལས་འཇིག་རྟེན་ལས་འདས་པ་ཡང་དག་པའི་ལྟ་བ་དེ་ཁོ་་
ན་ཉིད་ཀྱི་དོན་གྱིས་ཡུལ་ཅན་གྱི་ཡེ་ཤེས་འབྱུང་ངོ༌། །དེ་ལས་
དེའི་འབྲས་བུ་ཆོས་ཐོབ་པོ་དེ་ཡོད་པ་དེ་ལས་རྣམ་པར་གྲོལ་བའི་
བློ་གྲོས་རབ་ཏུ་སྐྱེའོ། །གང་གི་ཚེ་བློ་གྲོས་དེ་ནི་སོ་སོར་རང་གིས་
13



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རིག་པ་ཡིན་ན་དེ་མེད་ན་འདི་སངས་རྒྱས་ཀྱི་བཀའ་མིན་ནོ་ཞེས་་བ
ཇི་ལྟར་ངེས། སྐྲག་པའི་གཞིའི་གནས་མ་ཡིན་པ་ཉིད་དུ་བསྟན་
པའི་ཕྱིར་བཤད་པ།བདག་གིས་འདི་མི་ཤེས་སོ་ཞེས་པ་དང་
སངས་རྒྱས་ཀྱང་ཟབ་མོ་མཁྱེན་པ་མ་ཡིན་ན་དེ་ཅིའི་ཕྱིར་ཟབ་་་
མོ་སྟོན་པར་འགྱུར་ཞེས་དང་ཟབ་མོ་དེ་ཅི་ཡི་ཕྱིར་ན་རྟོག་གེའི་་༌་
ཡུལ་མ་ཡིན་ཞེས་དང་ཅི་ཕྱིར་ཟབ་མོའི་དོན་རིག་པ་དག་ཁོ་་་་
ནར་ཐར་བར་འགྱུར་གྱི་རྟོག་གེ་པ་རྣམས་ནི་མ་ཡིན་ཞེས་བྱ་བ་་་་
བཞི་པོ་དེ་དག་ནི་སྐྲག་པའི་གནས་སུ་རིགས་པ་མ་ཡིན་ནོ། །མ་
མོས་པ་ཉིད་ཀྱིས་བཀར་གྲུབ་པར་བཤད་པ་ནི་ལམ་དམན་པར་་་་
མོས་ཤིང་ཀུན་གཞིའི་རྣམ་པར་ཤེས་པ་ལ་བསྒོས་པའི་དགེ་བའི་་་་
ཁམས་ཀྱང་ཤིན་ཏུ་དམན་ལ། གྲོགས་པོ་དམན་པར་མོས་པ་
དག་གིས་ཡོངས་སུ་བསྐོར་བ་ཁྱེད་ཅག་ཟབ་ཅིང་རྒྱ་ཆེ་བ་་་་་་་
ལེགས་པར་བཤད་པའི་ཆོས་ཐེག་པ་ཆེན་པོ་འདི་ལ་གལ་ཏེ་་་་་
མོས་པ་མེད་པས་མཆོག་ཏུ་གྲུབ་པ་ཡིན་ནོ། །ཐེག་ཆེན་གྱི་མདོ་སྡེ་
ལེགས་པར་མ་ཐོས་བཞིན་སྤང་བར་མི་རིགས་པར་བཤད་པ། ཐོས་
པ་ཙམ་གྱིས་རྗེས་སུ་འབྲངས་ཏེ་ཐེག་དམན་གྱི་བརྗོད་བྱ་རྟོགས་་་
པའི་བློ་དང་ལྡན་པ་ཐོབ་ནས་ནི་ཐེག་ཆེན་གྱི་མདོ་སྡེ་གང་ཞིག་
ཐོས་པ་ལ་རབ་ཏུ་བརྙས་པར་བྱེད་པ་དེ་ནི་ཐོས་པའི་ཡུལ་མདོ་་་
སྡེ་རྣམ་པ་སྣ་ཚོགས་དཔག་ཏུ་མེད་པ་ཞིག་ལུས་ཡོད་བཞིན་དུ་་
དེ་ལ་རྨོངས་པ་རྣམས་ཀྱི་རྒྱུ་མཚན་གང་གི་ཕྱིར་ན་ཐེག་པ་ཆེན་་་
14



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པོ་བཀའ་མ་ཡིན་ནོ་ཞེས་ངེས་པར་བྱེད། ཐོས་པ་དེ་ཡང་ཚུལ་
བཞིན་དུ་བྱའི་ཚུལ་བཞིན་མ་ཡིན་པར་བྱས་པས་ནི་ཉེས་པར་འགྱུར་
རོ་ཞེས་བཤད་པ་དགོངས་པ་ཅན་གྱི་དོན་ལ་སྒྲ་ཇི་བཞིན་པར་་་་་
ཡོངས་སུ་རྟོག་ན་བདག་ཉིད་ལ་མཆོག་ཏུ་འཛིན་པས་སྙེམས་
ཤིང་མཁས་པ་ལས་ཆོས་ཀྱི་དོན་མི་ཚོལ་བས་བློའི་མིག་ཉམས་པར་
འགྱུར་ལ་དེའི་དབང་གིས་ལེགས་པར་གསུངས་པ་སངས་རྒྱས་་་་
ཀྱི་ཐེག་པའང་སྤངས་པས་ན་ངན་སོང་དུ་བརླག་པར་འགྱུར་ཏེ་
ཆོས་ཟབ་མོས་ལ་ཁོང་ཁྲོ་བའི་སྒྲིབ་པ་བསགས་པས་སོ། །སྒྲ་ཇི་
བཞིན་མ་ཡིན་པའི་དོན་མི་ཤེས་ཀྱང་དེ་ལ་ཁོང་ཁྲོ་བར་མི་རིགས་་་་
པར་བཤད་པ་ཡིད་ཀྱི་ཁོང་ཁྲོ་བའི་ཉེས་པ་ནི་རང་བཞིན་གྱི་ཁ་་་
ན་མ་ཐོ་བ་དང་བཅས་པས་གདུག་པ་སྟེ་མི་རིགས་པ་གནོད་པ་་་་
བྱེད་པ་ཡི་རང་བཞིན་གྱི་གཟུགས་ལའང་ཁྲོས་ཏེ་གནོད་པར་མི་་་
རིགས་ན་ཐེ་ཚོམ་ཟ་བའི་ཆོས་ལ་ཁོང་ཁྲོ་བར་མི་བྱ་བར་སྨོས་་་་
ཅི་དགོས་ཏེ་དེ་ཕྱིར་བཏང་སྙོམས་སུ་བཞག་པ་ནི་ལེགས་ཀྱིས་་་
ཉེས་པ་མེད་དོ། །ཐེག་པ་ཆེན་པོ་མདོ་སྡེའི་རྒྱན་ལས། ཐེག་པ་
ཆེན་པོ་སྒྲུབ་པའི་སྐབས་ཀྱི་ལེའུ་སྟེ་གཉིས་པའོ།། །།
སྐྱབས་སུ་འགྲོ་བའི་ཁྱད་པར་བཤད་པ་ནི་དམིགས་པ་ཀུན་ཏུ་་་་
འགྲོ་བའི་དོན་དང་ངོ་བོ་ཁས་ལེན་པའི་དོན་དང་འབྲས་བུ་་་་་
རྟོགས་པའི་དོན་དང་གྲོགས་ཟིལ་གྱིས་གནོན་པའི་དོན་དང་་་་
15



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་
བཅས་པར་དབྱེ་བའི་རང་བཞིན་དོན་རྣམ་པ་བཞི་ཡི་ཁྱད་་་་
པར་གྱིས་ཐེག་པ་མཆོག་གི་སྐྱབས་འགྲོ་ཡིན་པའི་ཕྱིར་དཀོན་་་
མཆོག་གསུམ་ལ་སྐྱབས་སུ་རབ་ཏུ་སོང་བ་གང་ཡིན་པ་དེ་ནི་་་༌་བ
སྐྱབས་སུ་སོང་བ་རྣམས་ཀྱི་ནང་ན་མཆོག་ཅེས་བྱའོ། །དེ་ལ་སྤྲོ་
བར་བྱ་བའི་ཕྱིར་བཤད་པ། གང་གི་ཕྱིར་དང་པོར་གཞན་དོན་དུ་
རྫོགས་པའི་སངས་རྒྱས་ཐོབ་པའི་ཕྱིར་དཀོན་མཆོག་གསུམ་ལ་
བསྟེན་པར་བྱའོ་སྙམ་པའི་ངེས་པར་བྱ་བ་འདི་དཀའ་སྟེ་གཞན་་
གྱི་དོན་དེ་ནི་བསྐལ་པ་སྟོང་ཕྲག་དུ་མར་བསྒྲུབ་པར་བྱ་བ་ཡང་
དཀའ་མོད་ཀྱི་གང་གི་ཕྱིར་སངས་རྒྱས་ཀྱི་གོ་འཕང་དེ་གྲུབ་པར་་
གྱུར་ན་སེམས་ཅན་མང་པོ་ལ་ཕན་པར་བྱེད་པས་དོན་ཆེ་བ་སྟེ་་
རྒྱུ་མཚན་དེ་ཡི་ཕྱིར་ཐེག་པ་ཆེན་པོའདི་ལ་སྐྱབས་སུ་སོང་བ་ནི་་་
དོན་མཆོག་དང་ལྡན་པ་ཡིན་ནོ། །སྔར་སྨོས་པའི་ཀུན་ཏུ་འགྲོ་
བའི་དབང་དུ་བྱས་ཏེ་བཤད་པ་རྒྱལ་སྲས་གང་ཞིག་སེམས་ཅན་
ཀུན་ཏུ་འགྲོ་བ་ནི་སེམས་ཅན་ཐམས་ཅད་བསྒྲལ་བར་བྱ་བའི་་་
ཕྱིར་ཞུགས་པ་དང་ཐེག་པ་ཀུན་ཏུ་འགྲོ་བ་ནི་ཐེག་པ་གསུམ་ལ་་་
མཁས་པར་ལྡན་པའི་ཕྱིར་དང་ཡེ་ཤེས་ཀུན་ཏུ་འགྲོ་བ་ནི་གང་་་་་
ཟག་དང་ཆོས་དག་བདག་མེད་པའི་ཚུལ་ལ་མཁས་པར་ལྡན་པ་
དང་གང་ཞིག་མྱ་ངན་ལས་འདས་པ་ཀུན་ཏུ་འགྲོ་བ་ནི་ཉེས་པ་་་
དང་ཡོན་ཏན་ལ་སོ་སོར་མི་རྟོག་པས་འཁོར་བ་དང་ཞི་བ་རོ་་་་་༌་
གཅིག་པར་རྟོགས་པ་དེ་འདྲའི་བློ་ལྡན་དེ་ནི་འདི་ཀུན་འགྲོར་་
16



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཤེས་པར་བྱའོ། །ཁས་ལེན་པའི་དོན་གྱི་དབང་དུ་བྱས་ནས་བཤད་
པ་རྒྱལ་སྲས་གང་ཞིག་ཁྱད་པར་གསུམ་ལས་སྨོན་ལམ་གྱི་ཁྱད་པར་་
ནི༑ ཐོབ་བྱའི་ཡོན་ཏན་ལ་བསམས་ཏེ་རབ་ཏུ་དགའ་བ་མང་པོས་
བྱང་ཆུབ་མཆོག་གི་འབྲས་བུ་དོན་དུ་གཉེར་བ་དང་བསྒྲུབ་པའི་་་
ཁྱད་པར་ནི་གང་ཞིག་སྐྱོ་བ་མེད་པར་དུས་ཡུན་རིང་པོར་དཀའ་
བ་ཡང་དག་པར་སྤྱོད་པ་དང་ཐོབ་པའི་ཁྱད་པར་ནི་གང་ཞིག་་་་
རྣམ་པར་སངས་རྒྱས་ནས་སངས་རྒྱས་ཀུན་དང་མཉམ་པ་ཉིད་
དུ་འགྱུར་བ་ཡི་བློ་ལྡན་དེ་ནི་ཁས་ལེན་མཆོག་ཏུ་གྱུར་པར་ཤེས་
པར་བྱའོ། །ཁས་ལེན་པའི་ཁྱད་པར་དེ་དང་ལྡན་པ་ནི་སངས་རྒྱས་
ཀྱི་སྲས་ཀྱི་མཆོག་ཉིད་དུ་བསྟན་པའི་ཕྱིར་བཤད་པ། རྫོགས་པའི་
སངས་རྒྱས་ཀྱི་སྲས་ཀྱི་མཆོག་ཏུ་ལེགས་པར་གང་སྐྱེས་པ་དེ་་་་
ནི་བྱང་ཆུབ་མཆོག་ཏུ་སེམས་བསྐྱེད་པ་དང་ཤེས་རབ་ཀྱི་ཕ་རོལ་་་
ཏུ་ཕྱིན་པ་དང་ནི་བསོད་ནམས་དང་ཡེ་ཤེས་ཀྱི་ཚོགས་དང་ལྡན་
པ་དང་སྙིང་རྗེ་རྣམས་ནི་རིམ་པ་བཞིན་ཕའི་ས་བོན་དང་ལུས་་་་་
བསྐྱེད་པའི་མ་དང་རྟེན་དུ་གྱུར་པའི་མངལ་གྱི་གནས་དང་བསྐྱེད་
བསྲིང་བའི་མ་མ་མཚུངས་པ་མེད་པ་རྣམས་དང་མཚུངས་པས་་་་་
བློ་ལྡན་དེ་ནི་སངས་རྒྱས་ཀྱི་སྲས་སུ་ཁས་ལེན་པ་མཆོག་ཏུ་ཤེས་
པར་བྱའོ། །ཁས་ལེན་པ་དེ་ཉིད་ཀྱི་ཁྱད་པར་བཤད་པ་ལ་ཁྱད་པར་
རྣམ་པ་བཞི་ལས་གཟུགས་བཟང་བའི་ཁྱད་པར་ནི་གསལ་བ་དང་་་་
རྫོགས་པ་དང་གནས་ན་གནས་པ་ལ་སོགས་པ་ཁྱད་པར་སྣ་ཚོགས་་མ
17



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་ལྡན་པའི་མཚན་རྣམས་ཀུན་ཀྱིས་དེའི་ལུས་བརྒྱན་པའི་་་་
ཕྱིར་དང༌། སྟོབས་ཀྱི་ཁྱད་པར་ནི་སེམས་ཅན་ཐམས་ཅད་ཡོངས་
སུ་སྨིན་པར་བྱེད་པའི་སྟོབས་ཐོབ་པའི་ཕྱིར་དང་། བདེ་བའི་ཁྱད་
པར་ནི་སངས་རྒྱས་ཀྱི་བདེ་བ་ཆེན་པོ་མཐའ་ཡས་པ་ཞི་བ་རྙེད་
པའི་ཕྱིར་དང་། ཡེ་ཤེས་ཀྱི་ཁྱད་པར་ནི་སེམས་ཅན་ཀུན་ཡོངས་སུ་
སྐྱབས་པར་བྱ་བའི་ཐབས་ཆེན་པོ་བཤམ་པ་ཤེས་པའི་ཕྱིར་རོ། །
ཡང་ལེགས་པར་སྐྱེས་པ་དེ་ཉིད་སངས་རྒྱས་ཀྱི་གདུང་མི་གཅོད་པའི་
ཚུལ་ལས་བརྩམས་ཏེ་བཤད་པ། རྒྱུ་བཞིས་རང་གི་རིགས་མི་གཅོད་
པ་ཡིན་ཏེ། དབང་བསྐུར་བ་ཐོབ་པ་དང་། དབང་ཐོགས་པ་མེད་པ་
དང༌། རྩོད་པ་བརྟག་པ་ལ་མཁས་པ་དང་། ཚར་གཅོད་པ་དང་།
ཕན་འདོགས་བྱེད་པའོ། །དེ་དག་དང་མཐུན་པར་བྱང་ཆུབ་སེམས་
དཔའ་ཡང་སངས་རྒྱས་ཀུན་ཀྱིས་འོད་ཟེར་ཆེན་པོས་དབང་་་༌
བསྐུར་བ་བྱིན་པ་ཐོབ་པ་དང་དེ་ནི་ཡེ་ཤེས་ཐོགས་པ་མེད་པས་་་་
ཆོས་ལ་དབང་བ་ཀུན་དང་ཡང་དག་པར་ལྡན་པ་དང་སངས་་
རྒྱས་ཀྱི་འཁོར་གྱི་དཀྱིལ་འཁོར་དུ་དྲི་བ་དང་ལུང་སྟོན་པའི་་་་
རྣམ་པར་ཤེས་པ་དང་བསླབ་པའི་གཞི་བཅའ་བས་ཉེས་པ་ཅན་
ཚར་གཅོད་པ་དང་ཡོན་ཏན་དང་ལྡན་པ་ལ་ཕན་འདོགས་པར་
བྱེད་པ་ལ་བརྩོན་པར་བྱེད་པ་ཡིན་ནོ། །ཡང་ཁས་ལེན་པའི་ཁྱད་
པར་དེ་ཉིད་བློན་པོ་ཆེན་པོ་ལྟ་བུར་ཚིགས་སུ་བཅད་པ་གཞན་གྱིས་་
བསྟན་པ་ནི། རྒྱུ་བཞིས་བློན་པོ་ཆེན་པོར་བཞག་སྟེ། བཙུན་མོའི་ནང་ས
18



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
དུ་འགྲོ་བའི་ཕྱིར་ནང་ན་སྤྱོད་པ་ཉིད་དང༌། མཛོད་ཐམས་ཅད་ཀྱི་
སྦྱིན་པ་བྱེད་པ་ཉིད་དང༌། གསང་གཏམ་ལ་ཡིད་བརྟན་པ་ཉིད་
དང་༑ བགོ་བཤའ་བྱེད་པ་ལ་དབང་བ་ཉིད་དོ། །བློན་པོ་ཆེན་པོ་དེ་
ལྟ་བུར་བྱང་ཆུབ་སེམས་དཔའ་ཡང་ཕ་རོལ་ཏུ་ཕྱིན་པ་རྣམས་ལ་་
འཇུག་པའི་ཕྱིར་དང་མདོ་སྡེ་དེ་དང་དེ་དག་ལས་བྱང་ཆུབ་ཆེན་
པོའི་ཕྱོགས་དང་མཐུན་པ་བདལ་བ་རྣམས་ལ་མི་བརྗེད་པའི་་
ཆོས་ཅན་ཡིན་པས་རྟག་ཏུ་སྤྱན་བྱེད་པའི་ཕྱིར་དང་། སྐུ་གསུང་
ཐུགས་ཀྱི་གསང་བའི་གནས་ནི་རྣམ་པ་གསུམ་རྟག་ཏུ་ཡང་་་་་
དག་པར་འཛིན་པའི་ཕྱིར་དང་སེམས་ཅན་མང་པོའི་དོན་
རྟག་ཏུ་རྒྱུན་མི་འཆད་པར་རབ་ཏུ་བྱེད་པའི་ཕྱིར་ཡིན་ནོ། །
རྟོགས་པའི་དབང་དུ་བྱས་ཏེ་བཤད་པ། ཆོས་འདི་ལ་མོས་པའི་དུས་
ཉིད་ནས་བསོད་ནམས་ཀྱི་ཕུང་པོ་ཆེན་པོ་འཐོབ་པ་དང་སེམས་་་
བསྐྱེད་པའི་དུས་ན་སྲིད་པ་གསུམ་གྱི་བླ་མ་ཉིད་དུ་གྱུར་པ་དང་་་
བསམ་བཞིན་དུ་སྐྱེ་བ་ཡོངས་སུ་འཛིན་པའི་དུས་ན་སྲིད་པའི་བདེ་
བ་དང་མངོན་པར་རྟོགས་པའི་དུས་ན་སེམས་ཅན་ཐམས་ཅད
བདག་ཉིད་དུ་ཁས་བླང་བས་སྡུག་བསྔལ་གྱི་ཕུང་པོ་ཆེན་པོ་རབ་
ཏུ་ཞི་བར་བྱེད་པ་དང་མི་སྐྱེ་བའི་ཆོས་ལ་བཟོད་པ་ཐོབ་པའི་དུས་་་
ན་བློ་མཆོག་གི་བདེ་བ་དང་མངོན་པར་རྫོགས་པར་བྱང་ཆུབ་་་
པའི་དུས་ན་མདོ་སྡེ་ལ་སོགས་པའི་ཆོས་མཐའ་ཡས་པའི་འབྱུང་།
གནས་ཡིན་པའི་ཕྱིར་ཆོས་མང་པོའི་ཕུང་པོ་མཆོག་རབ་ཏུ་གྱུར་་
19



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་ཟད་མི་ཤེས་པས་རྟག་པའི་སྐུ་སྟེ་སྟོབས་ལ་སོགས་པ་དགེ་བའི་
ཚོགས་འདུས་པའོ། །དེ་ལྟ་བུའི་སྐུ་དེ་ལ་བག་ཆགས་མ་ལུས་པ་
བཟློག་ཅིང་འཁོར་བ་དང་མྱ་ངན་ལས་འདས་པ་དག་ལ་མི་གནས་
པའི་ཕྱིར་སྲིད་དང་ཞི་བ་དག་ལས་རྣམ་པར་གྲོལ་བ་འཐོབ་བོ།།
ཟིལ་གྱིས་གནོན་པའི་དབང་དུ་བྱས་ནས་བཤད་པ་ནི་བློ་དང་ལྡན་་
པ་རྣམས་ཀྱིས་ཉན་ཐོས་ཀྱི་ཚོགས་རང་སངས་རྒྱས་དང་བཅས་་་
པ་དག་དགེ་བའི་རྩ་བ་རྒྱ་ཆེན་པོ་ཉིད་དང་དོན་ཆེན་པོ་ཉིད་་་་
དང་མཐའ་ཡས་ཤིང་རྟག་ཏུ་རྒྱུན་མི་འཆད་པ་དང་ཟད་མི་་
ཤེས་པས་ཟིལ་གྱིས་གནོན་པར་བྱེད་ལ་དགེ་བ་བཞི་བཤད་པ་་་
གང་ཡིན་པ་དེ་ཡང་མོས་སྤྱོད་དུ་འཇིག་རྟེན་པའི་ལམ་ལས་་་་
བསམ་པ་སེམས་བསྐྱེད་རྒྱ་ཆེ་བ་དང་མ་དག་ས་བདུན་ན་འཇིག་་་་
རྟེན་མ་ཡིན་པའི་ལམ་གྱིས་སྦྱོར་བ་རང་གཞན་གྱི་དོན་ཆེན་པོ་
དང་དག་པ་ས་གསུམ་གྱི་ཚེ་གཟུངས་དང་ཏིང་ངེ་འཛིན་མཐའ་ཡས་
པས་སེམས་ཅན་རྣམས་ཡོངས་སུ་སྨིན་པར་བྱེད་པ་དང་སངས་་་་
རྒྱས་ཀྱི་སར་དབང་འབྱོར་བ་རྙེད་པ་དེ་ནི་ཕུང་པོ་ལྷག་མ་མེད་་
པའི་དབྱིངས་སུ་ཞི་བས་ཟད་མི་ཤེས་སོ། །ད་ནི་སྐྱབས་སུ་འགྲོ་བ་
ཉིད་བཤད་པར་བྱ་སྟེ། སྐྱབས་སུ་འགྲོ་བ་འདི་ནི་སངས་རྒྱས་དེ་ཡི་
དངོས་པོ་ཐོབ་པར་འདོད་པས་དཀོན་མཆོག་གསུམ་ལ་བསྟེན་་་་་
པར་ཁས་ལེན་པ་ནི་ངོ་བོ་དང་དེ་ཡང་སྙིང་བརྩེ་བ་ལས་བྱུང་
བར་རིག་པར་བྱ་བ་ནི་རྒྱུའོ། །དེ་ལས་ཤེས་བྱའི་རྣམ་པ་ཀུན་;
20



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མཁྱེན་པའི་སངས་རྒྱས་ཐོབ་པ་ནི་འབྲས་བུའོ་སེམས་ཅན་རྣམས་་་
ལ་ཕན་པ་དང་བདེ་བར་བྱེད་ཅིང་དཀའ་བ་སྤྱད་པ་ལ་སྐྱོ་
མེད་པ་ནི་བྱེད་ལས་སོ། །ངེས་པར་འབྱུང་བའི་ཐབས་ལ་ཐེག་པ་
ལ་ཐེག་པ་གསུམ་ཀའི་ལམ་སྟོན་པར་བྱེད་པས་ཀུན་ཀྱིས་ཡིད་་་
རྟོན་པའི་ཡོན་ཏན་དང་རྟག་ཏུ་ལྡན་པ་ནི་ལྡན་པའོ། །རགས་པ་
བརྡ་ལས་ཐོབ་པ་དང་ཕྲ་བ་ཆོས་ཉིད་ཀྱིས་ཐོབ་པ་ནི་དབྱེ་བ་སྟེ་་་
དེ་ལྟར་བློ་ལྡན་རྒྱལ་སྲས་རྣམས་ཀྱི་སྐྱབས་སུ་འགྲོ་བ་འདི་ནི་་་་
མཆོག་ཡིན་ནོ། །ཐེག་ཆེན་གྱི་སྐྱབས་སུ་འགྲོ་བ་འདིར་སོང་ན་
དོན་ཆེན་པོ་དང་ལྡན་པ་ཡིན་ཏེ། དེ་ནི་རང་གི་དོན་དུ་རྟོག་གེ་
དང་གྲངས་དང་དུས་ཀྱིས་དཔག་ཏུ་མེད་པའི་ཡོན་ཏན་གྱི་་་
ཚོགས་འཕེལ་བར་འགྱུར་ལ། གཞན་དོན་དུ་བསམ་པའི་སྒོ་ནས་
འགྲོ་བ་འདི་དག་ལ་སྡུག་བསྔལ་ལས་བྲལ་འདོད་ཀྱི་སྙིང་རྗེའི་
བསམ་པས་ཁྱབ་ཅིང་སྦྱོར་བའི་སྒོ་ནས་མཚུངས་པ་མེད་པའི་
འཕགས་པ་ཆེན་པོ་སངས་རྒྱས་དང་བྱང་ཆུབ་སེམས་དཔའ་་་་
རྣམས་ཀྱི་ཆོས་ཀྱང་རྒྱས་པར་བྱེད་དོ། །ཐེག་པ་ཆེན་པོ་མདོ་
སྡེའི་རྒྱན་ལས། སྐྱབས་སུ་འགྲོ་བའི་ལེའུ་སྟེ་གསུམ་པའོ།། །།
རིགས་ཀྱི་རབ་ཏུ་དབྱེ་བ་བསྡུ་བའི་ཚིགས་སུ་བཅད་པའི་དབང་་་
དུ་བྱས་ནས་བཤད་པ་རིགས་ཐ་དད་ཡོད་པར་སྒྲུབ་པ་དང་ཐེག་་་་
ཆེན་གྱི་རིགས་དེ་མཆོག་ཏུ་བསྟན་པ་དང་རིགས་ཀྱི་མཚན་ཉིད་་
21



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལོ
བདང་ཐེག་ཆེན་གྱི་རིགས་སད་པའི་རྟགས་དང་རིགས་ཀྱི་རབ་ཏུ་་་
དབྱེ་བ་དང་རྒྱས་འགྱུར་གྱི་གེགས་སུ་གྱུར་པའི་རིགས་ཀྱི་ཉེས་་
དམིགས་དང་ནི་རིགས་ཀྱི་ཕན་ཡོན་དང་ཐུན་མོང་དང་ཐུན་
མིན་གྱི་ཡོན་ཏན་བསྐྱེད་པ་ལ་གསེར་དང་རིན་པོ་ཆེའི་དཔེ་རྣམ་
གཉིས་ཏེ་རེ་རེ་ལ་ཡང་རྣམ་པ་བཞི་བཞིའོ། །རིགས་ཐ་དད་ཡོད་
པར་སྒྲུབ་པ་ནི་སེམས་ཅན་གྱི་ཁམས་རྣམས་ནི་སྣ་ཚོགས་པ་ཡིན་་་
པའི་ཕྱིར་ཁམས་ཀྱི་དབྱེ་བ་དཔག་ཏུ་མེད་དེ་ཇི་སྐད་དུ་བ་རུ་རའི་
མདོ་ལས་བཤད་པ་ལྟ་བུའོ། །ཁམས་ཀྱི་དབྱེ་བ་དེ་ལྟ་བུ་ལ་ཡང་ཡིད་
ཆེས་པར་བྱ་དགོས་པས་ཐེག་པ་གསུམ་གྱི་རིགས་ཐ་དད་པར་ཡོད་་་
པ་དང་ནི་སེམས་ཅན་རྣམས་ཀྱི་མོས་པ་ཐ་དད་པ་ཡང་དམིགས་་་
ཏེ་ཐོག་མ་ཁོ་ནར་ལ་ལ་ཐེག་པ་འགའ་ཞིག་ཁོ་ན་ལ་མོས་པ་དེ་འདྲ་
བ་ཡོད་པ་དང་རྐྱེན་གྱི་དབང་གིས་མོས་པ་བསྐྱེད་དུ་ཟིན་ཀྱང་སྒྲུབ་
པ་ཐ་དད་པའི་དབྱེ་བ་དམིགས་པ་དང་འབྲས་བུ་ཐ་དད་པ་་་་
བྱང་ཆུབ་དམན་པ་དང་འབྲིང་དང་ཁྱད་པར་ཅན་རྣམས་ཀྱང
དམིགས་པའི་ཕྱིར་ན་རིག་ཐ་དད་པར་ཡོད་པ་ཉིད་དུ་ངེས་་་་་
པར་བརྗོད་དོ། །ཐེག་ཆེན་གྱི་རིགས་མཆོག་ཏུ་བསྟན་པ་ནི་ཐེག་དོ
ཆེན་གྱི་རིགས་དེ་ལ་བརྟེན་པའི་དགེ་བའི་རྩ་བ་ཁྱད་པར་དུ་
འཕགས་པས་སྒྲིབ་གཉིས་ཀྱི་གཉེན་པོ་བྱེད་པ་དང་སྟོབས་
སོགས་པའི་ཡོན་ཏན་ཐམས་ཅད་ཀྱི་རྒྱུ་བྱེད་པ་དང་ནི་རང་
གཞན་གྱི་དོན་ཆེན་པོ་སྒྲུབ་པ་དང་ཕུང་པོ་ལྷག་མེད་དུ་མི་ཟད་་་་ས་ལ་་་་་་་
22



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
༤པ་ཡི་རྒྱུ་མཚན་གྱི་ཕྱིར་ཐེག་ཆེན་གྱི་རིགས་དེ་ནི་མཆོག་ཉིད་་་་༌
ཅེས་བརྗོད་པ་ཡིན་ནོ། །རིགས་ཀྱི་མཚན་ཉིད་རྣམ་པར་དབྱེ་བའི་
དབང་དུ་བྱས་ནས་བཤད་པ་རང་བཞིན་དུ་གནས་པའི་རིགས་་་་
དང་ནི་རྒྱས་པ་ལས་བྱུང་བ་དང་དེ་ལས་སྔ་མ་དེ་ནི་རྟེན་དང་་་
ཕྱི་མ་ནི་བརྟེན་པ་དང་རང་བཞིན་དུ་གནས་པའི་རིགས་དེ་རྒྱུའི་་་
ངོ་བོར་ཡོད་པ་དང་འབྲས་བུའི་ངོ་བོར་མེད་པ་ཉིད་དང་ཡོན་་་་
ཏན་ལ་བརྟེན་ནས་ནི་འཁོར་བའི་རྒྱ་མཚོའི་ཕ་རོལ་ཏུ་སྒྲོལ་བའི་་
དོན་དུ་ཤེས་པར་བྱའོ། །རིགས་སད་པའི་རྟགས་ཀྱི་དབང་དུ་བྱས་
ཏེ་བཤད་པར་བྱ་དཀའི་ལས་ལ་སྦྱོར་བའི་སྔོན་དུ་སེམས་ཅན་
རྣམས་སྡུག་བསྔལ་ལས་བྲལ་བར་འདོད་པའི་སྙིང་རྗེ་དང་ཟབ་པ་་
དང་རྒྱ་ཆེ་བའི་དོན་ལ་མོས་པ་དང་ནི་བཀའ་བ་སྤྱད་པ་དག་ལ་ཇི་
མི་སྙམ་པའི་དོན་གྱིས་བཟོད་པ་དང་ཕ་རོལ་ཏུ་ཕྱིན་པའི་རང་
བཞིན་གྱི་དགེ་བ་ཡང་དག་པར་སྤྱོད་པ་ནི་རིགས་ཡོད་པ་ཉིད་་་
ཀྱི་རྟགས་སུ་ངེས་པར་བཤད་དོ། །རབ་ཏུ་དབྱེ་བའི་དབང་དུ་
བྱས་ནས་བཤད་པ། རིགས་ནི་ངེས་པ་དང་མ་ངེས་པ་གཉིས་
དང་དེ་དག་ནི་གོ་རིམ་བཞིན་དུ་རྐྱེན་རྣམས་ཀྱིས་ནི་མི་་་༌༌
འཕྲོགས་པ་གཞན་དུ་བསྒྱུར་དུ་མི་གཏུབ་པ་དང་འཕྲོགས་པ་་་་
བསྒྱུར་དུ་གཏུབ་པ་ཉིད་དེ་མདོར་ན་རིགས་ཀྱི་དབྱེ་བ་འདི་ནི་
རྣམ་པ་བཞི་ཡིན་ནོ། །རིགས་ཀྱི་ཉེས་དམིགས་ཀྱི་དབང་དུ་བྱས་ཏེ་
བཤད་པ་ཉོན་མོངས་པ་གོམས་ཤིང་དེའི་སྐྱོན་ལ་མི་རྟོག་པ་དང་་
23



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གྲོགས་ངན་པ་སྡིག་པའི་གྲོགས་དང་འགྲོགས་པ་དང་ཡོ་བྱད་ཀྱིས་ ་
འཕོངས་པ་དང་དབང་པོ་ཆེ་གཞན་གྱི་དབང་ཉིད་དུ་གྱུར་པ་་་་
དང་མདོར་ན་རིགས་ལ་གནས་ཀྱང་ཡོན་ཏན་དག་ལ་མི་འཇུག་པ་
རིགས་ཀྱི་ཉེས་དམིགས་ནི་རྣམ་པ་བཞི་རུ་ཤེས་པར་བྱའོ། །
ཕན་ཡོན་གྱི་དབང་དུ་བྱས་ནས་བཤད་པ་བྱང་ཆུབ་སེམས་དཔའི་་་
རིགས་ལ་གནས་པ་དེ་ངན་སོང་དུ་སྐྱེ་བའི་ལས་འགའ་ཞིག་བྱེད་
སྲིད་ནའང་དུས་རིང་མོ་ཞིག་ལོན་པ་ན་ངན་སོང་དུ་འགྲོ་ཞིང་
དེ་ལས་མྱུར་དུ་ཐར་བ་དང་གནས་དེ་ནའང་སྡུག་བསྔལ་ཆུང་།
དུ་ཞིག་མྱོང་ཞིང་སེམས་སྐྱོ་བ་དང་བཅས་པས་དེར་སྐྱེས་པའི་་་་་
སེམས་ཅན་རྣམས་སྙིང་རྗེས་ཡོངས་སུ་སྨིན་པར་བྱེད་དོ། 
།
གསེར་གྱི་རིགས་ཆེན་པོ་དང་འདྲ་བར་བཤད་པ་ནི་གསེར་གྱི་་
རིགས་བཟང་པོ་ལས་བྱུང་བ་ནི་གསེར་མང་པོ་དང་འོད་གསལ་བ་་་
དང་དྲི་མ་མེད་པ་དང་ལས་སུ་རུང་བ་བཞིན་ཤེས་པར་བྱ་སྟེ་་་
དགེ་བའི་རྩ་བ་དཔག་ཏུ་མེད་པའི་གནས་དང་ཡེ་ཤེས་ཀྱི་་་
གནས་དང་ནི་ཉོན་མོངས་པའི་དྲི་མ་མེད་པ་དང་ལྡན་པའི་
གནས་དང་མངོན་པར་ཤེས་པ་ལ་སོགས་པའི་མཐུ་རྣམས་ཀྱི་ཡང་
གནས་ཡིན་ནོ། །རིན་པོ་ཆེའི་རིགས་ཆེན་པོ་དང་འདྲ་བར་བཤད་
པ་ནི་རིན་ཆེན་མཆོག་གི་རིགས་ནི་རིགས་དང་ལྡན་པ་དང་ཁ་་་་
དོག་ཕུན་སུམ་ཚོགས་པ་དང་དབྱིབས་ཕུན་སུམ་ཚོགས་པ་དང་ཚད་་
ཕུན་སུམ་ཚོགས་པ་བཞིན་དུ་ཤེས་པར་བྱ་སྟེ་བྱང་ཆུབ་ཆེན་པོའི་
24



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
རྒྱུ་མཚན་ནམ་རྟེན་ཡིན་པའི་ཕྱིར་དང་ཡེ་ཤེས་ཆེན་པོ་བཞི་དང་
རྡོ་རྗེ་ལྟ་བུ་ལ་སོགས་པ་ཏིང་ངེ་འཛིན་ཁྱད་པར་དུ་འཕགས་པ
དང་སེམས་ཅན་མང་པོ་ཡོངས་སུ་སྨིན་པའི་དོན་གྱི་གནས་བྱེད་་
པའི་ཕྱིར་རོ། །རིགས་མེད་པའི་དབྱེ་བའི་དབང་དུ་བྱས་ནས་བཤད་
པ་ནི་རེ་ཞིག་མྱ་ངན་ལས་མི་འདའ་བ་ལ་ལ་མཐའ་གཅིག་ཏུ་ཉེས་བ
པ་ཁོ་ནར་སྤྱོད་ངེས་པར་ཡོད་ཅིང་ལ་ལ་དག་ལོག་པར་ལྟ་བས་་་
དཀར་པོའི་ཆོས་རྣམས་ཀུན་ཏུ་བཅོམ་ཏེ་དགེ་རྩ་ཆད་པ་དང་་་་
ལ་ལ་ནི་བསོད་ནམས་ཅུང་ཟད་རེ་གསོག་ཀྱང་ཐར་པའི་ཆ་དང་་
མཐུན་པའི་དགེ་བ་མེད་པ་དང་དཀར་པོ་ཐར་བའི་ཆ་མཐུན་གྱི་
དགེ་བ་དམན་པ་ཡོད་པ་ཚོགས་ཡོངས་སུ་མ་རྫོགས་པ་དང
གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ནི་རྒྱུ་དང་་་་
བྲལ་བ་སྟེ་གང་ཡོངས་སུ་མྱ་ངན་ལས་འདས་པའི་རིགས་ཉིད་མེད་་་
པའོ༑ །རང་བཞིན་དང་རྒྱས་པའི་རིགས་རྣམ་པར་དབྱེ་བའི་དབང་
དུ་བྱས་ནས་བཤད་པ་ནི། ཟབ་ཅིང་རྒྱ་ཆེ་བར་བཤད་པ་གཞན་
ལ་ཕན་པར་བྱ་བའི་ཕྱིར་བསྟན་པའི་ཆོས་ཐེག་པ་ཆེན་པོ་ལ་་་་་
དོན་མི་ཤེས་བཞིན་དུ་མོས་པ་ཤིན་ཏུ་རྒྱ་ཆེན་པོ་འབྱུང་ཞིང་
དེ་སྒྲུབ་པ་ལ་ཡང་མི་སྐྱོ་བ་བཟོད་པ་དང་དེ་དག་ཐ་མར་ཡང་་་་
འཇིག་རྟེན་པ་དང་ཐེག་པ་དམན་པ་རྣམ་པ་གཉིས་ལས་མཆོག་་་
བྱང་ཆུབ་ཆེན་པོའི་ཕུན་སུམ་ཚོགས་པ་ཐོབ་པར་འགྱུར་བ་གང་
ཡིན་པ་དེ་དག་ལས་དང་པོ་ནི་བྱང་ཆུབ་སེམས་དཔའ་རང་་་་་་
25



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཞིན་གྱིས་ཡོན་ཏན་དང་ལྡན་པ་དེ་ལས་འབྱུང་ཞིང་གཉིས་པ་་་
ནི་རྒྱས་པའི་རིགས་ལས་ཡིན་པ་ཤེས་པར་བྱའོ། །འབྲས་བུའི་སྒོ་
ནས་ཁྱད་པར་དུ་བསྟན་པ་ནི་སངས་རྒྱས་ཀྱི་སའི་ཡོན་ཏན་ཤིན་་་
ཏུ་རྒྱ་ཆེན་པོ་དང་ལྡན་པའི་བྱང་ཆུབ་ཀྱི་ཤིང་སྐྱེད་པའི་ཕྱིར་་་་་་
དང་བདེ་བ་ཆེན་པོ་དང་སྡུག་བསྔལ་ཆེན་པོ་ཞི་བ་དང་ཐོབ་་་་
པར་བྱ་བའི་ཕྱིར་ས་བཅུའི་ཡལ་འདབ་ཕུན་སུམ་ཚོགས་པ་དང་་་་
བདག་དང་གཞན་ལ་ཕན་པ་དང་བདེ་བར་བྱེད་པའི་ཕྲིན་ལས་
ཀྱི་འབྲས་བུ་འབྱུང་བའི་ཕྱིར་ཐེག་པ་ཆེན་པོའི་རིགས་མཆོག་དེ་་
ནི་ལྗོན་ཤིང་གི་རྩ་བ་བཟང་པོ་ལྟ་བུ་ཡིན་ནོ། །ཐེག་པ་ཆེན་པོ་
མདོ་སྡེའི་རྒྱན་ལས། རིགས་ཀྱི་ལེའུ་སྟེ་བཞི་པའོ།། །།
སེམས་བ སྐྱེད་ཀྱི་མཚན་ཉིད་བསྟན་པ་ནི་ཐོག་མར་གོ་ཆའི་བརྩོན་
འགྲུབ་ཀྱིས་སྤྲོ་བ་ཆེ་བ་དང་དེ་ནས་གོ་ཆ་ཇི་ལྟ་བ་བཞིན་སྦྱོར་བས་
རྩོམ་པ་ཆེ་བ་དང་བདག་དང་གཞན་ལ་ཕན་པའི་ཕྱིར་དོན་ཆེ་བ།
དང་བྱང་ཆུབ་ཆེན་པོ་ཡང་དག་པར་གྲུབ་པའི་ཕྱིར་འབྱུང་བ་ཆེ་་་
བ་དང་འདིས་ནི་ཡོན་ཏན་རྣམ་པ་གསུམ་ཡོངས་སུ་བསྟན་ཏེ་སྐྱེས་་་
བུ་བྱེད་པའི་ཡོན་ཏན་ནི་ཚིག་གཉིས་ཀྱིས་སོ། །དོན་བྱེད་པའི་ཡོན་
ཏན་དང་འབྲས་བུ་ཡོངས་སུ་འཛིན་པའི་ཡོན་ཏན་ནི་ཚིག་གཉིས་་་
ཀྱིས་བསྟན་པས་བྱང་ཆུབ་སེམས་དཔའི་སེམས་པ་སྟེ་བྱང་ཆུབ་་
ཆེན་པོ་དང་སེམས་ཅན་གྱི་དོན་བྱ་བ་ལ་དམིགས་པའི་ཕྱིར་དོན་་་་་
26



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
གཉིས་དང་ལྡན་པའི་སེམས་འབྱུང་བའོ། །སེམས་བསྐྱེད་ཀྱི་དབྱེ་
བ་ནི་སེམས་བསྐྱེད་དེ་ནི་ས་རྣམས་ལ་མོས་པས་སྐྱོད་པའི་ས་ལ་་
ནི་མོས་པ་ལས་བྱུང་བ་དང་ས་བདུན་ལ་ནི་ལྷག་པའི་བསམ་པ་་་
རྣམ་པར་དག་པ་དང་ས་བརྒྱད་པ་སོགས་ལ་ནི་རྣམ་པར་སྨིན་་
པ་སྟེ་གཞན་དུ་འདོད་ལ་དེ་བཞིན་དུ་སངས་རྒྱས་ཀྱི་ས་ལ་ནི་་་་་
སྒྲིབ་པ་སྤངས་པའོ། །སེམས་བསྐྱེད་པ་རྣམ་པར་གཏན་ལ་དབབ་
པ་ནི་བྱང་ཆུབ་སེམས་དཔའ་རྣམས་ཀྱི་སེམས་བསྐྱེད་པ་རྣམ་པ་བཞི་
པོ་དེ་ཡི་རྩ་བ་ནི་སྙིང་རྗེར་འདོད་དོ། །བསམ་པ་ནི་རྟག་ཏུ་
སེམས་ཅན་རྣམས་ལ་ཕན་པར་སེམས་པའོ། །མོས་པ་ནི་ཐེག་པ་
ཆེན་པོའི་ཆོས་ལ་མོས་པ་དང་དེ་བཞིན་དུ་དེའི་ཡེ་ཤེས་ཚོལ་་
བར་དམིགས་པའོ། །འགྲོ་བ་ནི་གོང་ནས་གོང་དུ་འདུན་པ་
འགྲོ་བ་སྟེ། རྟེན་ནི་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་
རྒྱ་ཆེན་པོ་ནི་དེ་ཡི་རྟེན་ནོ། །ཉེས་དམིགས་ནི་ལམ་འགོག་པར་
བྱེད་པ་ནི་མི་མཐུན་པའི་ཕྱོགས་ཏེ་ཐེག་པ་གཞན་གྱི་སེམས་སློང་
ཞིང་དང་དུ་ལེན་པའོ། །ཕན་ཡོན་ནི་བསོད་ནམས་དང་ཡེ་
ཤེས་ཀྱི་རང་བཞིན་གྱི་དགེ་བའི་རྩ་བ་འཕེལ་བ་ནི་དེའི་ཕན་་་
ཡོན་ནོ། །ངེས་པར་འབྱུང་བ་ནི་ཕ་རོལ་ཕྱིན་པ་དྲུག་ལ་རྟག་ཏུ་
སྦྱོར་བ་དེ་ནི་ངེས་པར་འབྱུང་བ་ཡིན་པར་འདོད། མཐར་ཐུག་
པ་ནི་འདི་ཡི་མཐར་ཐུག་པ་ཡིན་ཏེ། སོ་སོ་རང་གིས་དེ་དང་
དེར་སྦྱོར་བས་ན། བྱང་ཆུབ་སེམས་དཔའི་སེམས་བསྐྱེད་པ།
27



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བརྣམ་པར་ངེས་པར་ཤེས་པར་བྱའོ། །ཡང་དག་པར་བླང་བ་བརྡ་
ལས་བྱུང་བའི་སེམས་བསྐྱེད་ཀྱི་དབང་དུ་བྱས་ནས་བཤད་པ་ནི་
གྲོགས་དགེ་བའི་བཤེས་གཉེན་གྱི་སྟོབས་ཀྱིས་སྐྱེ་བ་དང་རྒྱུ་རིགས་་
ཀྱི་སྟོབས་ལས་སྐྱེ་བ་དང་དགེ་བའི་རྩ་བའི་སྟོབས་ལས་རིགས་་་་
རྒྱས་པའི་སྒོ་ནས་སྐྱེ་བ་དང་། ཐོས་སྟོབས་ལས་ཆོས་ཀྱི་རྣམ་གྲངས་
དེ་དང་དེ་བཤད་པ་ན་སེམས་བསྐྱེད་པ་མང་དུ་བླང་བས་སྐྱེ་བ་་་་
དང་། ཆོས་འདི་ལ་ཉན་པ་དང་འཛིན་པ་དང་འཆད་པ་ལ་སོགས་
པའི་དགེ་བ་གོམས་པ་ལས་སྐྱེ་བ་ཡང་ཡོད་དོ། །དེ་ལས་སྔ་མ་
གཅིག་དེ་མི་བརྟན་པ་དང་གཞན་རྣམས་བརྟན་པ་འབྱུང་བར་་
རིག་པར་བྱའོ། །འདི་དག་ནི་གཞན་གྱིས་བསྟན་པའི་སེམས་
བསྐྱེད་པ་ཡིན་པར་བཤད་དོ། །ད་ནི་དོན་དམ་པའི་སེམས་བསྐྱེད་
ཀྱི་དབང་དུ་བྱས་ནས་བཤད་པ་ནི་ལུང་གི་ཁྱད་པར་རྫོགས་པའི་་
སངས་རྒྱས་རྣམས་རབ་ཏུ་བསྙེན་པར་བྱས་ཏེ་ལུང་གི་ཆོས་
འཛིན་པ་དང་། སྒྲུབ་པའི་ཁྱད་པར་བསོད་ནམས་ཡེ་ཤེས་ཀྱི་
ཚོགས་གཉིས་རབ་ཏུ་བསགས་པ་དང༌། རྟོགས་པའི་ཁྱད་པར་
ཆོས་རྣམས་ལ་རྣམ་པར་མི་རྟོག་པའི་ཡེ་ཤེས་ནི་སྐྱེས་པའི་ཕྱིར་་
དེ་ནི་དོན་དམ་པའི་སེམས་བསྐྱེད་ཡིན་པར་འདོད། དེའི་ཚེ་ཆོས་
རྣམས་ལ་བདག་མེད་པར་མཉམ་པ་དང་སེམས་ཅན་རྣམས་ལ་་་
བདག་དང་གཞན་མཉམ་པ་དང་ནི་སེམས་ཅན་དེ་ཡི་བྱ་བ་ལ་་་་་
བདག་གི་སྡུག་བསྔལ་དང་འདྲ་བར་དེ་དག་གི་སྡུག་བསྔལ་ཟད་པར་
28



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
འདོད་པར་མཉམ་པ་དང་སངས་རྒྱས་ཉིད་མཆོག་ལ་དེའི་ཆོས་་
ཀྱི་དབྱིངས་དང་བདག་དབྱེར་མེད་པ་སེམས་མཉམ་པ་ཉིད་རྙེད་།
པའི་ཕྱིར་དེ་ཡི་ཕྱིར་ས་རབ་ཏུ་དགའ་བ་དེ་ཁྱད་པར་དུ་
འཕགས་པ་ཡིན་ནོ། །དོན་དམ་པའི་བྱང་ཆུབ་ཀྱི་སེམས་དེ་ནི་དོན་
རྣམ་པ་དྲུག་ཏུ་རིག་པར་བྱ་སྟེ་སྐྱེ་བ་དང་རྒྱ་ཆེན་པོ་དང་དེ་ལ་སྤྲོ་་
བ་དང་བསམ་པ་ཡང་ནི་དག་པ་དང་ལྷག་མ་དག་ལ་མཁས་་་
པ་དང་ངེས་པར་འབྱུང་བ་ཡིན་པར་ཤེས་པར་བྱའོ། །ཐེག་པ་
ཆེན་པོའི་ཆོས་ལ་མོས་པ་ནི་ཕའི་ས་བོན་དང་ཕ་རོལ་ཏུ་ཕྱིན་་་
པ་མཆོག་བསྒྲུབ་པའི་མ་ལས་སྐྱེས་པ་དང་། བསམ་གཏན་ལས་
བྱུང་བའི་བདེ་བའི་མངལ་གྱི་གནས་དང་སྙིང་རྗེ་ནི་སྐྱེད་པའི་་་་
མ་མའོ། །སྨོན་ལམ་ཆེན་པོ་བཅུ་སྒྲུབ་པའི་ཕྱིར་རྒྱ་ཆེ་བར་ནི་
ཤེས་པར་བྱའོ། །དཀའ་བ་ཡུན་རིང་དུ་སྤྱོད་པས་མི་སྐྱོ་བའི་
ཕྱིར་སྤྲོ་བར་ཁོང་དུ་ཆུད་པར་བྱའོ། །བྱང་ཆུབ་དང་ཉེ་བར་
རྟོགས་པ་དང་དེ་ཡི་ཐབས་ཤེས་པ་རྙེད་པའི་ཕྱིར་བསམ་པ་་་
དག་པར་ཤེས་པར་བྱའོ། །ས་ལྷག་མ་གཞན་གྱི་ཚུལ་ལ་མཁས་
པ་ཉིད་དང་ས་ཇི་ལྟར་རྣམ་པར་བཞག་པ་བཞིན་ཡིད་ལ་བྱེད་་་
པས་སོ། །དེ་ཇི་ལྟར་ཡིད་ལ་བྱེད་པས་ཤེ་ནས་རྣམ་པར་བཞག་པ་དེ་
རྟོག་པ་ཙམ་ཉིད་དུ་ཤེས་པའི་ཕྱིར་དང་རྟོག་པ་ཉིད་དུ་ཤེས་པ་་་
དེ་ཉིད་ལ་ཡང་རྣམ་པར་མི་རྟོག་པའི་ཕྱིར་ན་ངེས་པར་འབྱུང་།
བར་ཤེས་པར་བྱའོ། །དཔེའི་ཆེ་བ་ཉིད་ཀྱི་དབང་དུ་བྱས་ནས་
29



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཤད་པ་ནི་བྱང་ཆུབ་སེམས་དཔའ་རྣམས་ཀྱི་སེམས་བསྐྱེད་པ་་་་་༌
དང་པོ་ནི་ས་དང་མཚུངས་པ་སྟེ་སངས་རྒྱས་ཀྱི་ཆོས་ཐམས་ཅད་
དང་དེའི་ཚོགས་འཕེལ་བའི་རྟེན་དུ་གྱུར་པའི་ཕྱིར་རོ། 
།གཞན་
བསམ་པ་དང་ལྡན་པའི་སེམས་བསྐྱེད་པ་ནི་བཟང་པོའི་གསེར་་་་་བ
དང་འདྲ་སྟེ་ཕན་པ་དང་བདེ་བའི་བསམ་པ་གཞན་དུ་འགྱུར་བ་མི་
རྟེན་པའི་ཕྱིར་རོ། །སྦྱོར་བ་དང་ལྡན་པ་ནི་ཟླ་བ་ཡར་གྱི་ངོའི་ཚེས་
པ་བཞིན་ཏེ་དགེ་བའི་ཆོས་འཕེལ་བར་འགྱུར་བའི་ཕྱིར་རོ། 
།
གཞན་ལྷག་པའི་བསམ་པ་དང་ལྡན་པ་ནི་མེ་དང་འདྲ་བར་ཤེས་་
པར་བྱ་སྟེ་ཤིང་གི་བྱེ་བྲག་གིས་མེ་བཞིན་དུ་ཁྱད་པར་དུ་འགྲོ་བའི་་་
ཕྱིར་རོ། །གཞན་སྦྱིན་པའི་ཕ་རོལ་ཏུ་ཕྱིན་པ་དང་ལྡན་པ་ནི་
གཏེར་ཆེན་པོ་བཞིན་ཆེན་པོ་བཞིན་ཤེས་པར་བྱ་སྟེ་ལོངས་སྤྱོད་་་
ཀྱིས་སེམས་ཅན་དཔག་ཏུ་མེད་པ་ཚིམ་པར་བྱེད་པ་དང་མི་ཟད་་་་
པའི་ཕྱིར་རོ། །གཞན་ཚུལ་ཁྲིམས་ཀྱི་ཕ་རོལ་དུ་ཕྱིན་པ་དང་ལྡན་པ་
ནི་རིན་ཆེན་གྱི་འབྱུང་གནས་བཞིན་སྟེ་དེ་ལས་ཡོན་ཏན་རིན་པོ་
ཚེ་ཐམས་ཅད་འབྱུང་བའི་ཕྱིར་རོ། །བཟོད་པའི་ཕ་རོལ་ཏུ་ཕྱིན་པ་
དང་ལྡན་པ་ནི་རྒྱ་མཚོ་འདྲ་བར་ཤེས་པར་བྱ་སྟེ་ཉམ་ང་བ་
ཐམས་ཅད་ཀྱིས་མི་འཁྲུགས་པའི་ཕྱིར་རོ་གཞན་བརྩོན་འགྲུས་ཀྱི་་
ཕ་རོལ་ཏུ་ཕྱིན་པ་དང་ལྡན་པ་ནི་རྡོ་རྗེ་དང་འདྲ་སྟེ་མི་ཤིགས་པ་་་་
ཉིད་ཀྱིས་སྲ་བའི་ཕྱིར་རོ། །བསམ་གཏན་གྱི་ཕ་རོལ་ཏུ་ཕྱིན་པ་དང་
ལྡན་པ་ནི་རི་རབ་དང་འདྲ་སྟེ་རྣམ་པར་གཡེང་བས་མི་གཡོ་བའི་་་
30



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཕྱིར་རོ། །ཤེས་རབ་ཀྱི་ཕ་རོལ་ཏུ་ཕྱིན་པ་དང་ལྡན་པ་ནི་སྨན་གྱི་
རྒྱལ་པོ་དང་འདྲ་བ་སྟེ་ཉོན་མོངས་པ་དང་ཤེས་བྱའི་སྒྲིབ་སྒྲིབ་པའི་་་་་
ནད་རབ་ཏུ་ཞི་བར་བྱེད་པའི་ཕྱིར་རོ། །གཞན་ཚད་མེད་པ་བཞི་
དང་ལྡན་པ་ནི་མཛའ་བོ་ཆེན་པོ་དང་འདྲ་བར་ཤེས་པར་བྱ་སྟེ་་་
གནས་སྐབས་ཐམས་ཅད་དུ་སེམས་ཅན་ཐམས་ཅད་ཡལ་བར་མི་་་་
འདོར་བའི་ཕྱིར་རོ། 
།མངོན་པར་ཤེས་པ་དང་ལྡན་པ་ནི་ཡིད་
བཞིན་གྱི་ནོར་བུ་དང་འདྲ་བ་ཡིན་ཏེ་ཇི་ལྟར་མོས་པ་བཞིན་དེའི་་
འབྲས་བུ་འབྱོར་བའི་ཕྱིར་དང༌། གཞན་བསྡུ་བའི་དངོས་པོ་བཞི་
དང་ལྡན་པ་ནི་ཉི་མ་དང་འདྲ་བར་ཤེས་པར་བྱ་སྟེ་གདུལ་བྱའི་་་
ལོ་ཏོག་ཡོངས་སུ་སྨིན་པར་བྱེད་པའི་ཕྱིར་རོ། །གཞན་སོ་སོ་ཡང་
དག་པར་རིག་པ་དང་ལྡན་པ་ནི་དྲི་ཟའི་དབྱངས་སྙན་པ་བཞིན་
སྟེ་གདུལ་བྱ་འདུལ་བར་བྱེད་པའི་ཆོས་སྟོན་པའི་ཕྱིར་རོ། །གཞན་
རྟོན་པ་བཞི་དང་ལྡན་པ་ནི་རྒྱལ་པོ་དང་འདྲ་བར་ཤེས་པར་བྱ་
སྟེ་ཆུད་མི་ཟ་བའི་རྒྱུ་ཡིན་པའི་ཕྱིར་རོ། །དེ་བཞིན་དུ་གཞན་
བསོད་ནམས་དང་ཡེ་ཤེས་ཀྱི་ཚོགས་དང་ལྡན་པ་ནི་མཛོད་ལྟ་བུ་་་
སྟེ་བསོད་ནམས་དང་ཡེ་ཤེས་ཀྱི་ཚོགས་མང་པོའི་མཛོད་ཀྱི་གནས་་་
ཡིན་པའི་ཕྱིར་རོ། །བྱང་ཆུབ་ཀྱི་ཕྱོགས་དང་མཐུན་པ་དང་ལྡན་པ་
ནི་ལམ་པོ་ཆེ་དང་འདྲ་བར་ཤེས་པར་བྱ་སྟེ་འཕགས་པའི་གང་་་་
ཟག་ཐམས་ཅད་གཤེགས་ཤིང་རྗེས་སུ་གཤེགས་པའི་ཕྱིར་རོ། །ཞི་
གནས་དང་ལྷག་མཐོང་དང་ལྡན་པ་ནི་ཐེག་པ་འདྲ་བར་ཤེས་་་་་
31



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།།
རཔར་བྱ་སྟེ་བདེ་བླག་ཏུ་ཁྱེར་བའི་ཕྱིར་རོ། །གཟུངས་དང་སྤོབས་པ་
དང་ལྡན་པའི་སེམས་བསྐྱེད་ནི་བཀོད་མ་འདྲ་བ་ཡིན་ཏེ་ཐོས་་་་
པ་དང་མ་ཐོས་པའི་ཆོས་ཀྱི་ཚིག་དང་དོན་འཛིན་ཞིང་མི་ཟད་པ་་་་
འབྱིན་པའི་ཕྱིར་རོ། །ཆོས་བཤད་པ་དང་ལྡན་པ་ནི་ཀུན་དགའ་
བའི་སྒྲ་དང་འདྲ་བ་སྟེ་ཐར་པ་འདོད་པའི་གདུལ་བྱ་རྣམས་ལ་་་་་
སྙན་པར་ཐོས་པར་བྱེད་པའི་ཕྱིར་རོ། །ས་དེར་རྟོགས་པའི་བྱང་ཆུབ་
སེམས་དཔའ་རྣམས་ཀྱི་བྱ་བ་བྱེད་པ་ཐ་མི་དད་པའི་བགྲོད་པ་་་་་་
གཅིག་པའི་ལམ་དང་ལྡན་པ་ནི་ཀླུང་ཆེན་པོའི་རྒྱུན་དང་འདྲ་བ་་
སྟེ་མི་སྐྱེ་བའི་ཆོས་ལ་བཟོད་པ་ཐོབ་པ་ནི་རང་གི་ངང་གིས་འབྱུང་་་་
བའོ།། 
།རྒྱལ་སྲས་རྣམས་ཀྱི་ཐབས་ལ་མཁས་པ་དང་ལྡན་པའི་
སེམས་བསྐྱེད་པ་ནི་སྤྲིན་དང་འདྲ་བར་བསྟན་པ་སྟེ་དགའ་་
ལྡན་གྱི་གནས་ན་བཞུགས་པ་ལ་སོགས་པ་སྟོན་པའི་སྒོ་ནས་སེམས་་་
ཅན་ཐམས་ཅད་ཀྱི་དོན་བྱ་བ་རྣམས་དེ་ལ་རག་ལས་པའི་ཕྱིར་རོ། །
དེ་ཕྱིར་དེ་ལྟར་ཡོན་ཏན་གྱིས་ཕྱུག་ཅིང་འབྱོར་བས་སེམས་དེ་་་
ནི་དགའ་བས་ཡང་དག་པར་བསྐྱེད་པར་བྱའོ། །སེམས་བསྐྱེད་པ་
ལ་སྨད་པའི་སྒོ་ནས་བཤད་པ་ནི་ཆེན་པོར་འོས་པའི་སེམས་་་་་་་
བསྐྱེད་སྤངས་པའི་སྐྱེ་བོ་དག་བདེ་བ་རྣམ་པ་བཞི་མི་འཐོབ་སྟེ་་་
གཞན་དོན་དུ་སེམས་པས་བདེ་བ་དང་གཞན་གྱི་དོན་བསྒྲུབ་པ་་་
དེ་ཡི་ཐབས་རྙེད་པས་བདེ་བ་དང་། དགོངས་ཆེན་དོན་ཏེ་ཐེག་
པ་ཆེན་པོའི་མདོ་ཟབ་མོ་དགོངས་པ་ཅན་གྱི་དོན་རྟོགས་པས་བདེ་་་བ
32



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ལ
མབ་དང་དེ་ཉིད་མཆོག་གི་དོན་ཆོས་ལ་བདག་མེད་པ་མཐོང་བས་
བདེ་བ་སྟེ་བདེ་བ་དེ་དག་སྤངས་ནས་རང་ཉིད་གཅིག་པུ་ཞི་བར་
འགྲོ་བར་འགྱུར་རོ། །གལ་ཏེ་སེམས་བསྐྱེད་ཀྱང་ངན་སོང་དུ་སྐྱེ་
བས་ཞེས་འཇིགས་ནས་ཉན་རང་གི་ལམ་ལ་འཇུག་པ་སྲིད་དོ་སྙམ་་་
ན་མ་ཡིན་ཏེ་བློ་ལྡན་རྣམས་ཀྱིས་སེམས་ཀྱི་མཆོག་དོན་དམ་བྱང་་་
ཆུབ་ཀྱི་སེམས་དེ་སྐྱེས་མ་ཐག་ཏུ་ཡང་སེམས་ཅན་མཐའ་ཡས་པ་
ལ་གནོད་པར་འགྱུར་བའི་ཉེས་པ་བྱེད་པ་ལས་སེམས་རབ་ཏུ་་་་
བསྡམས་པར་འགྱུར་ཏེ་དེའི་ཕྱིར་འདི་ངན་འགྲོས་འཇིགས་པར་་་་་
ཡང་མི་འགྱུར་རོ། །དགེ་བའི་ལས་དང་སྙིང་བརྩེ་བ་གཉིས་འཕེལ་
བར་བྱེད་པས་རྟག་ཏུ་དགེ་བ་དང་ལྡན་པ་དང་སྙིང་བརྩེ་བ་་་་
དང་ལྡན་ལ་དགེ་བ་དང་ལྡན་པས་བདེ་བས་དགའ་བ་དང་སྙིང་
བརྩེ་བ་དང་ལྡན་པས་གཞན་དོན་བྱེད་པའི་རྒྱུ་མཚན་ཅན་གྱི་སྡུག་་་ད
བསྔལ་དག་གིས་ཀྱང་དགའ་འོ། །འདི་ལ་གཞན་གྱིས་གནོད་པར་
བྱས་ན་ལན་དུ་གནོད་པར་བྱེད་པ་སྲིད་དོ་སྙམ་ན་མ་ཡིན་ཏེ་ས་་་
ཐོབ་པ་གང་གི་ཚེ་གཞན་གྱི་དོན་གྱི་ཕྱིར་རང་གི་ལུས་དང་ནི་་་་
སྲོག་ལ་མི་ལྟ་བར་རབ་ཏུ་ངལ་བ་ཁས་ལེན་པ་དེ་ལྟ་བུ་དེ་་་་
གཞན་གྱི་གནོད་པ་བྱས་པ་ཡིས་ཇི་ལྟར་ན་འབྲས་བུ་ངན་པར་་
སྐྱེད་པར་བྱེད་པའི་མི་དགེ་བའི་ལས་ལ་འཇུག་གལ་ཏེ་གཞན་ལ་་
གནོད་པ་མི་བྱེད་ཀྱང་རང་ཉིད་འབྱོར་བའི་ཚེ་ཁེངས་པ་དང་རྒུད་
པའི་ཚེ་ན་སེམས་ཞུམ་སྟེ་སེམས་བསྐྱེད་མི་ལྡོག་གམ་ཞེ་ན། བྱང་ཆུབ་བ
33



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སེམས་དཔའ་དེ་ཡིས་ཆོས་ཀུན་སྒྱུ་མ་ལྟ་བུ་རུ་མཐོང་བའི་ཕྱིར་་་
དང་སྐྱེ་བ་སྐྱེད་མོས་ཚལ་དུ་འགྲོ་བ་ལྟ་བུར་རྟོགས་ནས་་་་་་
འབྱོར་བའི་དུས་དང་རྒུད་པའི་དུས་ནའང་འདིས་ཉོན་
མོངས་པ་དང་སྡུག་བསྔལ་དག་གིས་འཇིགས་པ་མེད་དོ། །རང་
གི་ཡོན་ཏན་གྱི་སེམས་ཅན་ལ་ཕན་འདོགས་པའི་དགའ་བའི་་་་
བསམ་བཞིན་དུ་སྐྱེ་བའི་མངོན་པར་ཤེས་པ་ལྔས་རྫུ་འཕྲུལ་གྱིས་་་
རྣམ་པར་འཕྲུལ་པའི་རྒྱན་དང་སྟོན་མོ་དང་ས་མཆོག་དང་་་་
རྩེད་མོས་དགའ་བ་རྣམས།སྙིང་རྗེའི་བདག་ཉིད་བྱང་ཆུབ་
སེམས་དཔའ་མིན་པ་རྣམས་ལ་མེད་དོ། །སྡུག་བསྔལ་གྱི་འཇིགས་
པ་དགའ་བའི་ཕྱིར་བཤད་པ་ནི་གཞན་གྱི་དོན་ལ་བརྩོན་པ་དང་་་
ལྡན་པ་སྙིང་རྗེའི་བདག་ཉིད་ཅན་འདི་གཞན་གྱི་དོན་བྱེད་པ་་་
གང་གི་ཚེ་མནར་མེད་པའི་མེ་ནང་དུ་འཇུག་པ་ལའང་དགའ་
བར་འཛིན་པ་དེ་འདྲ་བ་དག་སྲིད་པ་ན་གཞན་གྱི་དོན་གྱི་
རྟེན་ཅན་གྱི་སྡུག་བསྔལ་འབྱུང་བ་རྣམས་ཀྱིས་ག་ལ་འཇིགས།
སེམས་ཅན་ཡལ་བར་འདོར་བ་དགག་པའི་ཕྱིར་བཤད་པ་ནི་སློབ་་་
དཔོན་བརྩེ་བ་ཆེན་པོ་རྟག་ཏུ་བརྟེན་པའི་བདག་ཉིད་ཅན་ཕ་་
རོལ་གྱི་སྡུག་བསྔལ་དག་གིས་སེམས་གདུངས་པ་གང་ཡིན་པ་
དེ་ལ་གལ་ཏེ་གཞན་གྱི་བྱ་བ་ཉེ་བར་གནས་པ་ལ་དགེ་བའི་་་
བཤེས་གཉེན་གཞན་གྱིས་བསྐུལ་བར་བྱ་དགོས་པ་ནི་ཤིན་ཏུ་ངོ་་
ཡང་ཚའོ། །རེས་འགའ་ལེ་ལོའི་དབང་གིས་གཞན་གྱི་དོན་སྤོང་བར་་
34



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
སྲིད་དོ་ཞེ་ན་མགོ་ལ་སེམས་ཅན་གྱི་ཁུར་ཆེན་པོ་ཁྱེར་བ་ཡི
སེམས་དཔའ་མཆོག་རྣམས་ནི་རང་གི་བྱ་བ་ལ་དལ་གྱིས་འགྲོ་་་
བ་ཙམ་ཡང་མི་མཛེས་ཏེ། བདག་དང་གཞན་ཉོན་མོངས་པ་དང་
ལས་དང་སྐྱེ་བའི་ངོ་བོར་འགྱུར་བའི་སྣ་ཚོགས་པའི་འཆིང་བས་
རབ་ཏུ་བཅིངས་པས་ཐེག་པ་དམན་པ་དག་ལས་བརྩོན་པ་བརྒྱ་
འགྱུར་དུ་ནི་བྱ་བའི་རིགས་སོ། ཐེག་པ་ཆེན་པོ་མདོ་སྡེའི་
རྒྱན་ལས། སེམས་བསྐྱེད་པའི་ལེའུ་སྟེ་ལྔ་པའོ།། །།
་ད་ནི་སྒྲུབ་པའི་མཚན་ཉིད་ཀྱི་དབང་དུ་བྱས་ནས་བ ཤད་པ།
གནས་ཆེན་པོ་ནི་བྱང་ཆུབ་མཆོག་ཏུ་སེམས་བསྐྱེད་པ་དང་རང་
གཞན་གྱི་དོན་གྱི་རྩོམ་པ་ཆེན་པོ་དང་འབྲས་བུ་འབྱུང་བ་ཆེན་པོ་
རྫོགས་པའི་བྱང་ཆུབ་གྲུབ་པའི་བདག་ཉིད་ནི་རྒྱལ་སྲས་རྣམས་་་་
ཀྱིས་སྒྲུབ་པ་ཡིན་པར་འདོད་དེ་གོ་རིམ་བཞིན་རྟག་ཏུ་སེམས་
ཅན་ཐམས་ཅད་པ་ཅད་ཉེ་བར་ལེན་པ་ཆེ་བ་དང་སྡུག་བསྔལ་ཐམས་ཅད་
དང་དུ་ལེན་པས་བཟོད་པ་ཆེ་བ་དང་སེམས་ཅན་མང་པོའི་དོན་
ཆེན་པོ་ཡང་དག་པར་སྒྲུབ་པའི་བྱ་བ་བྱེད་དོ། །རང་དང་གཞན་
གྱི་དོན་ལ་ཁྱད་པར་མེད་པའི་ཚུལ་བཤད་པ་ནི་གཞན་དང་་་་
བདག་ཏུ་མཉམ་པའི་སེམས་བརྡ་ལས་བྱུང་བ་རྙེད་པའི་ཚེ་མོས་་་
པའི་སྒོ་ནས་སམ་དོན་དམ་པའི་སེམས་བསྐྱེད་རྙེད་པའི་ཚེ་ཤེས་པའི་
སྒོ་ནས་ཐོབ་པ་ཉིད་དམ། ཡང་ན་བདག་བས་གཞན་ཆེས་སྡུག་མ
35



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་རྙེད་པར་གྱུར་ནས་ནི། དེ་ལྟར་བདག་བས་གཞན་གྱི་དོན་
མཆོག་ཏུ་འདུ་ཤེས་པའི་བྱང་ཆུབ་སེམས་དཔའ་ལ་རང་གི་དོན་་
ནི་གང་ཞིག་ཡིན་ལ་གཞན་གྱི་དོན་ཡང་གང་ཡིན་དེ་ལ་གཉིས་་་
ཀ་ཁྱད་པར་མེད་དོ་ཞེས་པའི་ཐ་ཚིག་གོ། །གཞན་གྱི་དོན་ཁྱད་པར་
དུ་བྱ་བའི་ཚུལ་ནི་ཇི་ལྟར་སྙིང་རྗེའི་བདག་ཉིད་ཅན་བྱང་ཆུབ་་་་
སེམས་དཔའ་རྣམས་གཞན་གྱི་དོན་གྱི་ཕྱིར་དུ་བདག་གི་ལུས་་་་
བསྐལ་པའི་བར་དུ་གཞན་གྱི་ཁ་ཟས་སུ་བྱེད་པ་ལྟ་བུའི་བདག་ལ་་་
སྡུག་བསྔལ་མི་བཟད་པས་གདུང་བ་རབ་ཏུ་བྱེད་པ་དེ་ལྟར་་་
འཇིག་རྟེན་པས་ཕ་རོལ་ལ་གདུང་བར་བྱེད་པའི་ལས་ཀྱིས་་་༌་་༌
གཞན་དགྲ་བོ་དག་ལའང་ཤིན་ཏུ་བརྩེ་བ་མེད་པར་དེ་ལྟར་
གནོད་པ་ལ་རབ་ཏུ་འཇུག་པ་མ་ཡིན་ནོ། །གཞན་གྱི་དོན་སྒྲུབ་
པར་བྱེད་པའི་རྣམ་པར་དབྱེ་བའི་དབང་དུ་བྱས་ནས་བཤད་པ་
སེམས་ཅན་གྱི་རིགས་རྣམ་པ་གསུམ་པོ་ཐ་ཆད་པ་དང་འབྲིང་་་་་
དང་མཆོག་གི་ཆོས་ཉིད་ལ་གནས་པའི་རིགས་ཅན་གསུམ་གྱི་་་་
གང་ཟག་རྣམས་ལ་བྱང་ཆུབ་སེམས་དཔའི་གཞན་གྱི་དོན་རྣམ་པ་་་
བཅུ་གསུམ་སྟེ་རྗེས་སུ་བསྟན་པ་དང་ཀུན་བརྗོད་པའི་ཆོ་འཕྲུལ་དག་
གིས་ལེགས་པར་སྟོན་པ་དང་རྫུ་འཕྲུལ་གྱི་ཆོ་འཕྲུལ་གྱིས་མགུ་་་་
བར་བྱེད་པ་དང་བསྟན་པ་ཁས་ལེན་དུ་གཞུག་པའི་ཕྱིར་འཇུག་པ་
དང་ཞུགས་པ་རྣམས་ཀྱི་ཐེ་ཚོམ་གཅོད་པའི་ཕྱིར་དོན་ལ་རྣམ་་་་་
པར་ངེས་པར་བྱེད་པ་དང་དགེ་བའི་རྩ་བ་ཡོངས་སུ་སྨིན་པར་་་་
36



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བབྱེད་པ་དང་དེ་བཞིན་དུ་ཞི་གནས་ལྷག་མཐོང་གི་ཕྱིར་གདམས་
ངག་འདོམས་པར་བྱེད་པ་དང་དེ་ལ་བརྟེན་ནས་སེམས་གནས་པ་་
དང་བློ་རྣམ་པར་གྲོལ་བ་དང་མངོན་པར་ཤེས་པ་ལ་སོགས་པའི་་་
ཡོན་ཏན་ཁྱད་པར་ཅན་འགྲུབ་པ་དང་དེ་བཞིན་དུ། ས་དང་
པོར་སངས་རྒྱས་ཀྱི་རིགས་སུ་སྐྱེ་བ་དང་ས་བརྒྱད་པ་ལ་ལུང་་་་་་
བསྟན་པ་དང་ས་བཅུ་པ་ལ་དབང་བསྐུར་བ་དང་ས་བཅུ་གཅིག་
པ་ལ་དེ་བཞིན་གཤེགས་པའི་མཁྱེན་པ་བླ་ན་མེད་པའི་གོ་་་་
འཕང་ལ་བཀོད་པ་སྟེ་དེ་ལྟར་རྣམ་པ་བཅུ་གསུམ་གྱི་བདག་ཉིད་
འདི་ནི་གཞན་གྱི་དོན་ཡིན་ནོ། །གཞན་གྱི་དོན་སྒྲུབ་པ་ཕུན་སུམ་
ཚོགས་པའི་དབང་དུ་བྱས་ཏེ་བཤད་པ་ནི་རིགས་ཅན་གསུམ་གྱི་སྐྱེ་
བོ་རང་རང་དང་མཐུན་པར་ཕྱིན་ཅི་མ་ལོག་པར་འཆད་པ་ནི་་་
ལེགས་པར་སྟོན་པའི་སྒྲུབ་པའི་རྟགས་དང་། ང་རྒྱལ་གྱིས་མི་འགྱིང་
བ་ནི་མགུ་བར་བྱེད་པའི་རྟགས་དང་མི་མཐུན་པ་མི་བྱེད་པར་་་
བདག་གི་བ་མེད་པར་འཇུག་པ་སྟེ་རྫུ་འཕྲུལ་གྱིས་མི་རློམ་ཞིང
སེམས་ཅན་ཞུགས་པ་རྣམས་ལ་བདག་གི་བར་འཛིན་པ་མེད་པ་དང་
དོན་རྣམ་པར་ངེས་པར་བྱ་བ་ལ་མཁས་པའི་སྒྲུབ་པ་ཡིན་ནོ། །
གཞན་གྱི་དོན་དུ་དཀའ་སྤྱད་བཟོད་པས་ནི་དགེ་བ་ཡོངས་སུ་སྨིན་་
པའི་སྒྲུབ་པ་དང་ལུས་སེམས་དུལ་བས་ནི་གདམས་ངག་འདོམས་པ་
དང་སེམས་གནས་པ་དང་བློ་རྣམ་པར་གྲོལ་བ་དང་ཡོན་ཏན་ཁྱད་་་་
པར་ཅན་འགྲུབ་པ་རྣམས་ཀྱི་སྒྲུབ་པ་ཡིན་ཏེ་མ་དུལ་བས་ནི་གཞན་་
37



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རིལ་གདམས་པ་ལ་སོགས་བསྟན་པར་མི་ནུས་སོ། །རིགས་སུ་སྐྱེས་པ་
ལ་སོགས་པ་རྣམས་འོག་མ་ལས་ཤིན་ཏུ་རིང་དུ་སོང་བའི་སྒྲུབ་པ་་
སྟེ་གཞན་དག་རིགས་སུ་སྐྱེ་བ་ལ་སོགས་པར་བྱ་ནུས་པའི་ཕྱིར་རོ། །
བྱང་ཆུབ་སེམས་དཔའི་སྒྲུབ་པ་འདི་དག་ཐམས་ཅད་ཀྱང་ཁས་་
བླངས་པའི་སེམས་ཅན་མི་ཟད་པའི་ཕྱིར་མི་ཟད་པ་ཡིན་པ་དེའི་་་་
ཕྱིར་རྒྱལ་སྲས་རྣམས་ཀྱི་སྒྲུབ་པ་མཆོག་ཡིན་ནོ། ། སྒྲུབ་པ་ཁྱད་
པར་དུ་འཕགས་པའི་ཚུལ་ནི་འདོད་པ་དང་ལྡན་པའི་སྐྱེ་བོ་
རྣམས་ནི་འཇིགས་པ་ཆེ་ལ་འཇུག་པ་སྟེ་ལུས་དང་སེམས་ཀྱི་སྡུག་
བསྔལ་མང་པོ་དང་ངན་འགྲོར་འགྲོ་བའི་རྒྱུ་ཡིན་པའི་ཕྱིར་རོ། 
།
གཟུགས་དང་གཟུགས་མེད་པའི་སྲིད་པའི་དགའ་བ་དང་ཕྱིན་ཅི་་
ལོག་གི་བདེ་བ་ནི་མི་རྟག་པ་ཉིད་ཀྱི་ཕྱིར་གཡོ་བ་ཡིན་ལ་འདུ་
བྱེད་ཀྱི་སྡུག་བསྔལ་གྱིས་དོན་དམ་པར་སྡུག་བསྔལ་ཡིན་པའི་ཕྱིར་་་
རོ། །ཞི་བ་ལ་དགའ་བའི་ཉན་རང་རྣམས་རང་གི་སྡུག་བསྔལ་ཉེ་
བར་ལེན་པར་བྱེད་པའི་ཉོན་མོངས་པ་རབ་ཏུ་ཞི་བའི་ཐབས་ལ་་་
འཇུག་གོ། །སྙིང་རྗེའི་བདག་ཉིད་རྒྱལ་སྲས་རྣམས་ནི་རང་གཞན་
གྱི་ལེན་པ་ཀུན་ཞི་བར་བྱེད་ལ་ཕུང་པོ་ལྷག་མེད་དུ་མི་ཟད་པས་་་་
རྟག་པ་ཡིན་ནོ། །སྐྱེ་བོ་རྨོངས་པ་རྣམས་ནི་རང་གི་བདེ་བའི་
དོན་དུ་བརྩོན་པར་བྱེད་ཀྱང་རྟག་ཏུ་བདེ་བ་དེ་མ་ཐོབ་པར་་་་༌
སྡུག་བསྔལ་བར་འགྱུར་ལ་བརྟན་པ་རྟག་ཏུ་གཞན་གྱི་དོན་ཁོ་
ན་ལ་བརྩོན་པ་དང་ལྡན་པ་རྣམས་རང་དང་གཞན་གཉི་ཀའི་
38



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བདོན་བྱས་ནས་མྱ་ངན་ལས་འདའ་བར་འགྱུར་རོ། །སྤྱོད་ཡུལ་
ཡོངས་སུ་དག་པའི་དབང་དུ་བྱས་ཏེ་བཤད་པ་ནི། རྒྱལ་སྲས་བྱང་
ཆུབ་སེམས་དཔའ་སྤྱོད་ལམ་སྣ་ཚོགས་པའི་སྤྱོད་པ་བྱེད་པའི་ཚེ་ཇི་་
ལྟ་ཇི་ལྟར་བུར་མིག་ལ་སོགས་པའི་དབང་པོའི་སྤྱོད་ཡུལ་སྣ་་་་་
ཚོགས་པ་ལ་འཇུག་པར་འགྱུར་བ་དེ་ལྟ་དེ་ལྟར་རིགས་ཤིང་་་་
མཐུན་པའི་ཚིག་གིས་སེམས་ཅན་རྣམས་ལ་ཕན་པར་བྱ་བའི་་་
ཕྱིར་དེ་ཐམས་ཅད་ཇི་ལྟར་སྤྱོད་ཡུལ་ཡོངས་སུ་དག་པའི་མདོ་ལས་
རྒྱས་པར་བསྟན་པ་བཞིན་མངོན་པར་འདུ་བྱེད་དོ། །སེམས་ཅན་
རྣམས་ཀྱི་ལོག་སྒྲུབ་ཀྱིས་རྒྱལ་སྲས་རྣམས་གཞན་དོན་ལས་ལྡོག་པར་
མི་འགྱུར་རམ་ཞེ་ན་དེ་ཡང་མ་ཡིན་ཏེ་རྟག་ཏུ་ཉེས་པ་སྟེ་ཉོན་་་་་
མོངས་པ་རྣམས་ཀྱིས་རང་དབང་མེད་པར་བྱས་སོ་སྙམ་པའི་
སེམས་ཀྱིས་ལོག་པར་སྒྲུབ་པའི་སྐྱེ་བོ་ལ་ནི་བློ་ལྡན་རྣམས་ཀྱིས་་་
ཉེས་པར་མི་འཛིན་ཏེ་འདི་དག་ནི་མི་འདོད་བཞིན་དུ་ལོག་་་་
པར་སྒྲུབ་པར་འགྱུར་རོ་ཞེས་སྐྱེ་བོ་དག་ལ་སྙིང་རྗེ་རྣམ་པར་་
འཕེལ་བར་འགྱུར་བའི་ཕྱིར་རོ། །སྒྲུབ་པའི་ཆེ་བ་ཉིད་ཀྱི་དབང་
དུ་བྱས་ནས་བཤད་པ་ནི་སྒྲུབ་པ་འདིས་ནི་སྲིད་པ་གསུམ་དང་་་་
འགྲོ་བ་ལྔ་པོ་ཀུན་ཟིལ་གྱིས་མནན་ནས་འགྲོ་ཞིང་ཞི་བ་མཆོག་
མི་གནས་པའི་མྱ་ངན་ལས་འདས་པ་དང་ལྡན་ནོ། །ཡོན་ཏན་གྱི་ཆེ་
བ་སྟོབས་ལ་སོགས་པའི་ཡོན་ཏན་སྣ་ཚོགས་པ་ཚོགས་གཉིས་ཀྱི་་་
སྟོབས་ཀྱིས་རྣམ་པར་འཕེལ་ཞིང་སེམས་ཅན་མི་གཏོང་བའི་ཆེ་བ་
39



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནི་བྱམས་པའི་བསམ་པས་ཀུན་ནས་བསླངས་ཏེ་རྟག་ཏུ་བསྡུ་་
དངོས་བཞིས་འགྲོ་བ་སྡུད་པར་བྱེད་དོ། །ཐེག་པ་ཆེན་པོ་མདོ་
སྡེའི་རྒྱན་ལས། སྒྲུབ་པའི་ལེའུ་སྟེ་དྲུག་པའོ།། །།
དེ་ཁོ་ན་ཉིད་ཀྱི་མཚན་ཉིད་ཀྱི་དབང་དུ་བྱས་ནས་བཤད་པ་ནི།
གཉིས་སུ་མེད་པའི་དོན་ནི་དོན་དམ་པ་ཡིན་པས་དེ་ཡང་ཀུན་ཏུ
བཏགས་པ་དང་གཞན་གྱི་དབང་གི་མཚན་ཉིད་ཀྱིས་ནི་ཡོད་པ་་་་་
མིན་ཞིང་ཡོངས་སུ་གྲུབ་པའི་མཚན་ཉིད་ཀྱིས་ནི་མེད་པ་ཡང་མིན་
ལ་མཚན་ཉིད་རྣམ་པ་གསུམ་པོ་འདི་དག་དེ་བཞིན་ཏེ་གཅིག་ཀྱང་་
མིན་ཞིང་གཞན་དབང་ཀུན་བརྟགས་ཀྱིས་སྟོང་པ་དེ་ཡོངས་གྲུབ་་་་
ཡིན་པས་གཞན་ཡང་མིན་ལ། ཆོས་ཀྱི་དབྱིངས་འདུས་མ་བྱས་པའི་
ཕྱིར་སྐྱེ་བ་དང་འཇིགས་པ་ཡང་མེད་ཅིང་ཀུན་ནས་ཉོན་མོངས་་་
པའི་ཆོས་འགགས་ཀྱང་དེའི་ཆོས་ཉིད་འབྲི་བར་མི་འགྱུར་ཏེ།
གཉེན་པོའི་ཆོས་འཕེལ་ཡང་དེའི་ཆོས་ཉིད་འཕེལ་བ་མེད་ཅིང་་
རང་བཞིན་གྱིས་ཀུན་ནས་ཉོན་མོངས་པ་ཅན་མ་ཡིན་པས་རྣམ
པར་དག་པར་འགྱུར་བའང་མེད་ལ་གློ་བུར་གྱི་ཉོན་མོངས་པ་་་་་
དང་བྲལ་བས་རྣམ་པར་དག་པར་འགྱུར་བ་དེ་ནི་དོན་དམ་་་་
པའི་མཚན་ཉིད་དོ། །བདག་ཏུ་ལྟ་བའི་ཕྱིན་ཅི་ལོག་དགག་པ་ནི་
བདག་ཏུ་ལྟ་བ་བདག་ཉིད་ནི་བདག་གི་མཚན་ཉིད་མིན་ལ།
ངན་པར་གནས་པ་ཉེ་བར་ལེན་པའི་ཕུང་པོ་ཡང་མིན་ཏེ་ཀུན་ཏུ་
40



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བརྟགས་པའི་བདག་དང་མཚན་ཉིད་མི་འདྲ་བའི་ཕྱིར་རོ། །འདི་
གཉིས་ལས་གཞན་མེད་པས་དེ་ལྟ་བས་ན་བདག་ནི་མེད་ཀྱི
བདག་ཏུ་ལྟ་བ་གང་ཡིན་པ་དེ་ནི་ནོར་བ་སྐྱེས་པ་ཡིན་པས། བདག་
མེད་པ་དེ་ཡི་ཕྱིར་ཐར་བ་ཡང་ནོར་བ་ཙམ་གྱི་རང་བཞིན་བདག་
ཏུ་འཛིན་པ་དེ་ཟད་པ་ཡིན་ནོ། །དོན་ལ་བདག་མེད་ན་ཐམས་ཅད་
ཀྱིས་བདག་མེད་པའི་དོན་དེ་རྟོགས་པར་འགྱུར་རོ་ཞེ་ན་མ་ཡིན་ཏེ་་
ཇི་ལྟར་ན་འཁྲུལ་བ་ཙམ་སྟེ་བདག་ཏུ་འཛིན་པ་ལ་བརྟེན་པའི་་་
སྐྱེ་བོ་ཡིས་སྡུག་བསྔལ་གྱི་རང་བཞིན་རྒྱུན་ཆགས་སུ་གནས་པ་་
འདི་བདག་མེད་པར་རྟོགས་པར་མི་འགྱུར་ཏེ་ཟག་མེད་ཀྱི་ཡེ་ཤེས་
མེད་པའི་ཕྱིར་རོ། །འོ་ན་དེ་དག་གིས་སྡུག་བསྔལ་ཡང་མི་རྟོགས་
པར་འགྱུར་རོ་ཞེ་ན་སྡུག་བསྔལ་གྱི་རང་བཞིན་དེ་ནི་ཡེ་ཤེས་ཀྱིས་་་་
རིག་བྱ་མིན་ཏེ་སྡུག་བསྔལ་ཉམས་སུ་མྱོང་བས་རིག་པར་བྱ་བ་་་་་
ཉིད་ཡིན་ནོ། །སྡུག་བསྔལ་མ་སྤངས་པས་སྡུག་བསྔལ་བར་འགྱུར་
བ་ཡིན་ལ་སྡུག་བསྔལ་དང་ལྡན་པའི་བདག་མེད་པའི་ཕྱིར་སྡུག་་་་་
བསྔལ་བར་འགྱུར་བ་མེད་ཅིང་གང་ཟག་ལ་བདག་མེད་པས་ཆོས་་
ཙམ་དུ་ཟད་པའི་ཕྱིར་ཆོས་ཀྱི་རང་བཞིན་དང་ཆོས་ལ་བདག་
མེད་པས་ཆོས་དེ་ཡི་རང་བཞིན་ཡང་མིན་ནོ། །ཡང་གང་གི་ཚེ་
འཇིག་རྟེན་གྱིས་དེ་དང་དེ་ལ་བརྟེན་ནས་དངོས་པོ་དེ་དང་དེ་་་་
རབ་ཏུ་སྐྱེ་བ་མངོན་སུམ་དུ་མཐོང་སྟེ་འཇུག་ན་སྐྱེ་བོ་རྣམས་ཇི་་
ལྟར་ན་དབང་ཕྱུག་ལ་སོགས་གཞན་གྱིས་བྱས་པ་ལ་བརྟེན་པར་་के
41



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བྱེད་གང་ཕྱིར་ཡོད་པ་རྟེན་ཅིང་འབྲེལ་བར་འབྱུང་བ་མི་མཐོང་
བར་མེད་པ་བདག་ལ་སོགས་པ་མཐོང་བ་འདི་འདྲ་བའི་མུན་་་་
ནག་གི་རྣམ་པ་དེ་གང་ཞིག་ཡིན། བདག་མེད་ན་ཐར་བ་པོ་དང་
ཐར་བའི་ལམ་མེད་པས་ཐར་བ་མེད་པ་དང་འཁོར་བ་དང་མྱ་ངན་་
ལས་འདས་པ་ལའང་ཁྱད་པར་མེད་པར་འགྱུར་རོ་ཞེ་ན་འདི་ལ་་་་
དོན་དམ་པར་བདག་མེད་པ་མཉམ་པ་ཉིད་ཀྱི་ཚུལ་གྱིས་ཞི་བ་མྱ་
ངན་ལས་འདས་པ་དང་སྐྱེ་བ་འཁོར་བ་དེ་གཉིས་ལ་ཁྱད་པར་་༌
ཅི་ཡང་མེད་ལ།འོན་ཀྱང་གང་དག་ཐར་བའི་ལམ་བསྒོམ་པ་
དགེ་བའི་ལས་རྣམས་བྱེད་པ་དག་མྱ་ངན་ལས་འདས་པ་སྐྱེ་བ་་་
ཟད་པས་ཞི་བ་འཐོབ་པར་བཤད་དོ། །བྱང་ཆུབ་སེམས་
དཔའ་ཚོགས་ལམ་པས་ཐབས་བསོད་ནམས་དང་ཤེས་རབ་ཡེ་་་་་
ཤེས་ཀྱི་རང་བཞིན་དུ་མཐའ་ཡས་པ་བསྐལ་པ་གྲངས་མེད་པའི་་་
ཕ་རོལ་དུ་སོན་པར་མཐོང་ལམ་ཐོབ་པར་འགྱུར་བའི་ཚོགས་་་་་་་
རྣམས་ལེགས་པར་བསགས་ནས་སྦྱོར་ལམ་དུ་ཏིང་ངེ་འཛིན་ལ་་་
བརྟེན་ནས་གསུང་རབ་ཀྱི་ཆོས་ལ་ཐོས་བསམ་གྱི་སེམས་པ་ཤིན་
ཏུ་རྣམ་པར་ངེས་པ་ཉིད་ཀྱི་ཕྱིར་ཕྱི་རོལ་དོན་གྱི་རྣམ་པ་བརྗོད་་
པ་སྟེ་རྣམ་པར་རྟོག་པའི་རྒྱུ་ཅན་ཡིན་པར་རྟོགས་སོ། །དེ་ཡིས་
ཡིད་ཀྱིས་བརྗོད་པ་ཙམ་དུ་དོན་ཐམས་ཅད་རིག་ནས། དེར་
སྣང་བའི་སེམས་ཙམ་ལ་ནི་ཡང་དག་པར་གནས་སྟེ། དེ་ནས་
མཐོང་ལམ་ཐོབ་པ་ན་ཆོས་དབྱིངས་གཟུང་འཛིན་གཉིས་ཀྱི་ལ
42



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མཚན་ཉིད་དང་བྲལ་བ་མངོན་སུམ་ཉིད་དུ་རྟོགས་པར
འགྱུར་རོ། །ཚུལ་ཇི་ལྟར་རྟོགས་ཤེ་ན་སེམས་ལས་གཞན་པའི་
དམིགས་པ་གཟུང་བ་མེད་པར་ནི་བློས་རིག་པར་བྱས་ནས། དེ་
ནས་གཟུང་བ་མེད་ན་འཛིན་པ་ཡང་མེད་པའི་ཕྱིར་སེམས་ཀྱང་་་
མེད་པ་ཉིད་དུ་རྟོགས་ནས། བློ་དང་ལྡན་པས་གཟུང་བ་དང་
འཛིན་པ་གཉིས་པོ་མེད་པར་རིག་ནས་དེ་གཉིས་དང་མི་ལྡན་་་་
པའི་ཆོས་ཀྱི་དབྱིངས་ལ་གནས་པ་ཡིན་ནོ། །བློ་དང་ལྡན་པ་
བསྒོམ་པའི་ལམ་དེ་ལ་གནས་པས་ནི་རྣམ་པར་མི་རྟོག་པའི་ཡེ་་་་
ཤེས་ཀྱི་སྟོབས་ཀྱིས། དུས་རྟག་ཏུ་ཀུན་ནས་མཉམ་པར་སོང་བ་
ཡིས་དེ་ལ་བརྟེན་པའི་ཉེས་པའི་ཚོགས་ཀྱི་ཚང་ཚིང་གནས་་་
ངན་ལེན་གྱི་མཚན་ཉིད་དག་དུག་སྨན་ཆེན་པོས་དུག་བཞིན་དུ་
སེལ་བར་བྱེད་དོ། །དོན་དམ་པའི་ཡེ་ཤེས་ཀྱི་ཆེ་བ་ཉིད་ཀྱི་དབང་
ད
དུ་བྱས་ནས་བཤད་པ་ནི་བྱང་ཆུབ་སེམས་དཔའ་དོན་དམ་པའི་ཡེ་་་
ཤེས་ལ་ཞུགས་པ་དེས་ཐུབ་པས་གསུངས་པའི་དམ་པའི་ཆོས་་་་༌
ལེགས་པར་བཞག་པ་རྩ་བའི་སེམས་བསྡུས་པའི་ཆོས་ལ་དམིགས་་
པའི་ཆོས་ཀྱི་དབྱིངས་ལ་བློ་གྲོས་བཞག་སྟེ། དྲན་པ་ལ་གང་དང་
གང་རྒྱུ་བ་ཐམས་ཅད་རྟོག་པ་ཙམ་དུ་རིག་པའི་བརྟན་པ་དག་
མྱུར་དུ་ཡོན་ཏན་རྒྱ་མཚོའི་ཕ་རོལ་དུ་འགྲོ་སྟེ་སངས་རྒྱས་པར་་་
འགྱུར་རོ། །ཐེག་པ་ཆེན་པོའི་མདོ་སྡེའི་རྒྱན་ལས། དེ་ཁོ་ན་
ཉིད་ཀྱི་ལེའུ་སྟེ་བདུན་པའོ།། །།
43



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མཐུའི་མཚན་ཉིད་ཀྱི་རྣམ་པར་དབྱེ་བའི་དབང་དུ་བྱས་ཏེ་རང་་་
བཞིན་གྱི་དོན་བཤད་པ་ནི། གཞན་གྱི་སྐྱེ་བར་ཤེས་པ་ནི་འཆི་འཕོ་
དང་སྐྱེ་བ་མངོན་པར་ཤེས་པ་དང་། དེ་དག་གི་ངག་ཤེས་པ་ནི་
ལྷའི་རྣ་བའི་མངོན་པར་ཤེས་པ་དང་། དེ་དག་གི་སེམས་ཤེས་པ་ནི་
སེམས་ཀྱི་རྣམ་གྲངས་མངོན་པར་ཤེས་པ་དང་། སྔོན་དགེ་བ་དང་
མི་དགེ་བ་བསྐྱེད་པར་ཤེས་པ་ནི་སྔོན་གྱི་གནས་མངོན་པར་ཤེས་་་
པ་དང་། གང་ན་གདུལ་བྱ་དག་འཁོད་པ་དེ་ཡི་གནས་སུ་འགྲོ་བར་
ཤེས་པ་ནི་རྫུ་འཕྲུལ་གྱི་ཡུལ་མངོན་པར་ཤེས་པ་དང༌། འཁོར་བ་
ལས་ངེས་པར་འབྱུང་བའི་ཐབས་མངོན་སུམ་དུ་ཤེས་པ་གང་་་་
ཡིན་པ་ནི་ཟག་པ་ཟད་པའི་མངོན་པར་ཤེས་པ་སྟེ། དེ་ལྟར་ན་ཤེས་
པ་གང་ཞིག་ཡུལ་དང་དུས་ཀུན་ཏུ་འགྲོ་ཞིང་དོན་དྲུག་པོ་དེ་དག་
རབ་ཏུ་དབྱེ་བ་དང་བཅས་པ་ལ་ཐོགས་པ་མེད་པ་གཞན་གྱིས་
མི་གཡོ་བས་བརྟན་པ་ཐོབ་པ་བྱང་ཆུབ་སེམས་དཔའི་མཐུ་ཡིན་།
ནོ༑ །རྒྱུའི་དོན་ལ་རྟེན་ན་བསམ་གཏན་བཞི་པ་ཤིན་ཏུ་རྣམ་པར་
དག་པ་ཐོབ་ནས། ཡེ་ཤེས་ནི་རྣམ་པར་མི་རྟོག་པའི་ཡེ་ཤེས་
ཡོངས་སུ་བཟུང་བ་དང་། ཡིད་ལ་བྱེད་པ་ནི་ཇི་ལྟར་རང་རང་
གི་རྣམ་གནས་ཡིད་ལ་བྱེད་པ་ལས། བྱང་ཆུབ་སེམས་དཔའ་
མངོན་པར་ཤེས་པའི་མཐུ་གྲུབ་པ་ཡི་རང་བཞིན་ཉན་ཐོས་སོགས་་
ལས་ཁྱད་པར་དུ་འཕགས་པའི་དམ་པ་ཐོབ་པར་འགྱུར་རོ།
།
44



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མཐུའི་འབྲས་བུ་རྒྱལ་སྲས་གང་གིས་འཕགས་པའི་གནས་པ་རྣམ་་
ཐར་སྒོ་གསུམ་དང་ལྷའི་གནས་པ་བསམ་གཟུགས་ཀྱི་སྙོམས་འཇུག་བ
དང་ཚངས་པ་ཡི་གནས་པ་ཚད་མེད་པ་བཞི་ཉན་རང་གིས་་་་་་་
གཞལ་དུ་མེད་པས་དཔེ་མེད་པ་རྒྱ་ཆེ་བས་རྟག་ཏུ་གནས་པ་་་
དང་༑ ཕྱོགས་བཅུ་རྣམས་སུ་དེ་སོང་ནས་སངས་རྒྱས་རྣམས་དང་
སེམས་ཅན་རྣམས་ལ་རིམ་པ་ལྟར་ཡང་དག་པར་མཆོད་པར་་་་
བྱེད་ཅིང་ཆོས་བསྟན་ནས་རྒྱུད་རྣམ་པར་དག་པ་སྐྱེད་པར་བྱེད་
དོ༑ །ལས་རྣམ་པ་དྲུག་ལས་མཐོང་བའི་ལས་དང་སྟོན་པའི་ལས་ལས་
བརྩམས་ཏེ་བཤད་པ་ནི་ཆགས་པ་དང་འཇིགས་པ་བཅས་པ
དང་སེམས་ཅན་དང་བཅས་པ་ཡི་འཇིག་རྟེན་གྱི་ཁམས་ཀུན་་་
སྒྱུ་མ་ལྟ་བུར་མཐོང་ལ། དབང་བཅུ་དང་ལྡན་པ་ཇི་ལྟར་
འདོད་པ་བཞིན་དེ་དག་དང་གཞན་ཡང་ས་གཡོ་བ་ལ་སོགས་་་་
པའི་རྣམ་བཅས་སྣ་ཚོགས་དག་ཀྱང་ཡང་དག་པར་སྟོན་ཏོ། །
འོད་ཟེར་གྱི་ལས་ལས་བརྩམས་ཏེ་བཤད་པ་ནི་སྐུ་ལས་འོད་ཟེར་་་་
བཏང་བས་ཤིན་ཏུ་སྡུག་བསྔལ་བའི་ངན་སོང་བ་དག་དད་པ་
བསྐྱེད་ནས་མཐོ་རིས་སུ་འགྲོ་བར་བྱེད་པ་དང་།བདུད་ཀྱི་
གནས་གཞལ་མེད་ཁང་མཐོ་ཞིང་མཛེས་པ་དག་བདུད་དང་་་
བཅས་པ་ཀུན་ཏུ་བསྐྱོད་ཅིང་སྐྲག་པར་བྱེད་དོ། །རྣམ་པར་རོལ་
པའི་ལས་དང་སྤྲུལ་པའི་ལས་ལས་བརྩམས་ཏེ་བཤད་པ་ནི་རྒྱལ་སྲས་
དེ་ནི་མཆོག་གི་ཚོགས་ཏེ་འཁོར་གྱི་དཀྱིལ་འཁོར་ཀྱི་ནང་དུ་ཏིང་
45



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ངེ་འཛིན་དཔག་ཏུ་མེད་པ་ལ་མཉམ་པར་བཞག་པའི་རྣམ་པར་་
རོལ་པ་ཀུན་ཏུ་སྟོན་ཅིང་བཟོའི་ལས་ཀྱི་གནས་སྤྲུལ་པ་དང་་་་
གདུལ་བའི་དབང་གིས་ཇི་ལྟར་འདོད་པ་ལྟར་སྐྱེ་བ་དང་དགའ་
ལྡན་གྱི་གནས་ན་བཞུགས་པ་ལ་སོགས་པ་ལྟར་སྟོན་པ་མཆོག་གི་
སྤྲུལ་པ་ཡིས་སེམས་ཅན་རྣམས་ཀྱི་དོན་དུ་འཁོར་བ་མ་སྟོངས་་་
ཀྱི་བར་དུས་ཀུན་ཏུ་གནས་སོ། །ཞིང་ཡོངས་སུ་དག་པའི་ལས་ལས་
བརྩམས་ཏེ་བཤད་པ་ནི་ཡེ་ཤེས་དག་ལ་དབང་བའི་ཕྱིར་སངས་་་
རྒྱས་ཀྱི་ཞིང་རྣམས་ནི། ཇི་ལྟར་འདོད་པ་བཞིན་ཤེལ་དང་བི་
ཌཱུརྱ་ལ་སོགས་པའི་རང་བཞིན་ཀུན་ཏུ་བསྟན་པའི་ཕྱིར་སྣོད་
ཡོངས་སུ་དག་པ་འཐོབ་ལ། སངས་རྒྱས་ཀྱི་མཚན་མི་གྲགས་
པར་སྐྱེས་པའི་སེམས་ཅན་རྣམས་ལ་སངས་རྒྱས་ཀྱི་མཚན་ཡང་་
དག་པར་བསྒྲགས་པས་དད་པ་ལེན་དུ་བཅུག་ནས་དེ་དག་དེ་་་་
དང་མི་འབྲལ་བའི་འཇིག་རྟེན་གྱི་ཁམས་གཞན་དུ་འགྱེད་པར་
བྱེད་དོ། །ལྡན་པའི་དོན་ལས་བརྩམས་ཏེ་བཤད་པ་ནི་འདབ་
གཤོག་ཀུན་ཏུ་རྒྱས་པའི་བྱ་དེ་རང་གང་འདོད་པའི་སར་ཕྱིན་པ་
བཞིན་དུ། མངོན་པར་ཤེས་པ་དྲུག་དང་ལྡན་པའི་རྒྱལ་སྲས་རྣམས་
ཀྱང་སེམས་ཅན་སྨིན་པར་བྱེད་པར་ནུས་པ་ཉིད་དང་། དེ་ལྟར་
སྨིན་པ་ལ་སངས་རྒྱས་རྣམས་ལས་ནི་ཤིན་ཏུ་བསྔགས་པ་་་་་་་
འཐོབ་པ་དང་། སྐྱེ་དགུ་རྣམས་ལ་ཕན་པར་བྱེད་པས་རྒྱལ་སྲས་
དེའི་ཚིག་གཟུང་བར་འོས་པར་འགྱུར་རོ། །འཇུག་པའི་དོན་ལས་མ
46



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བརྩམས་སྟེ་བཤད་པ་ནི་མངོན་པར་ཤེས་པ་དྲུག་དང་རིག་པ་་་
གསུམ་དང་། རྣམ་ཐར་བརྒྱད་དང་དེ་བཞིན་དུ་ཟིལ་གྱི་གནོན་
པའི་སྐྱེ་མཆེད་བརྒྱད་དང་། ཟད་པར་གྱི་སྐྱེ་མཆེད་བཅུ་དང་
ཏིང་ངེ་འཛིན་དཔག་ཏུ་མེད་པ་རྣམས་ནི་བརྟན་པ་ཐོབ་པའི་་
མཐུ་ཡིན་ནོ། །དེའི་ཆེ་བའི་བདག་ཉིད་བརྗོད་པའི་ཕྱིར་བཤད་པ་
ནི་བྱང་ཆུབ་སེམས་དཔའ་དེ་ནི་བདག་ཉིད་ཡེ་ཤེས་ལ་དབང་བ་་་
མཆོག་ཐོབ་པའི་བློ་དང་ལྡན་པས་འགྲོ་བ་ཉོན་མོངས་པས་རང་
དབང་མེད་པ་དག་རང་དབང་ཡོད་པ་ལ་བཀོད་པ་དབང་གི་ཆེ་བ
བ་དང་རྟག་ཏུ་གཞན་ལ་ཕན་པར་བྱ་བ་ལ་གཅིག་ཏུ་མངོན་་་་
པར་དགའ་སྟེ་གནས་པ་ནི་མངོན་པར་དགའ་བའི་ཆེ་བ་དང་།
སེང་གེ་བཞིན་དུ་འཁོར་བའི་སྡུག་བསྔལ་གྱིས་འཇིགས་པ་མེད་པ་
རབ་ཏུ་བརྟན་པར་སྲིད་པ་ན་སྤྱོད་པ་ཡོན་ཏན་གྱི་ཆེ་བ་ཡིན་ནོ། །
ཐེག་པ་ཆེན་པོ་མདོ་སྡེའི་རྒྱན་ལས། མཐུའི་ལེའུ་སྟེ་བརྒྱད་
པའོ།། །།
བྱང་ཆུབ་སེམས་དཔའ་ཡོངས་སུ་སྨིན་པ་བསྡུ་བ་ནི་ཐེག་པ་ཆེན་་་
པོའི་ཆོས་ལ་དགའ་བ་དང་དེ་སྟོན་པ་པོ་ལ་དད་པ་དང་ཉོན་
མོངས་པ་རྣམས་རབ་ཏུ་ཞི་བ་དང་སེམས་ཅན་ལ་སྙིང་བརྩེ་བ་
དང་༑ དཀའ་བ་སྤྱོད་པ་ལ་བཟོད་པ་དང་སྡེ་སྣོད་གསུམ་ལེན་པ་
དང་འཛིན་པ་དང་ཁོང་དུ་ཆུད་པ་ལ་ཡིད་གཞུངས་པ་དང་རྟོགས་
47



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པར་བྱ་བ་ལ་མཐུ་ཅན་ཉིད་དང་ནི། བདུད་དང་ཕས་ཀྱི་རྒོལ་བ་
དག་གིས་མི་འཕྲོགས་པ་དང་ཉོན་མོངས་པ་སྤོང་བའི་ཡན་ལག་
རྣམས་དང་ལྡན་པ་རྣམས་ཆེན་པོར་གྱུར་པ་རབ་དང་ལྡན་པ།
རྣམ་པ་དགུ་པོ་དེ་ནི་རྒྱལ་སྲས་ཀྱིས་བདག་ཉིད་ཡོངས་སུ་སྨིན
པའི་མཚན་ཉིད་དུ་རིག་པར་བྱའོ། །དགའ་བ་ཡོངས་སུ་སྨིན་པ་
ལས་བརྩམས་ཏེ་བཤད་པ་ནི་གྲོགས་པོ་མཆོག་ལ་སོགས་པ་སྟེ་་་་་
སྐྱེས་བུ་དམ་པ་ལ་བརྟེན་པ་དང་དམ་པའི་ཆོས་ཉན་པ་དང་ཚུལ་་་་
བཞིན་ཡིད་ལ་བྱེད་པ་གསུམ་དང་བརྩོན་པ་རབ་ཕུན་སུམ་་་་
ཚོགས་པར་རྩོམ་པ་དང༌། དགའ་བ་མཐར་ཕྱིན་པ་དམ་པ་སྟེ་
བསམ་གྱིས་མི་ཁྱབ་པའི་གནས་ལ་ཐེ་ཚོམ་མེད་པ་དང་ནི་ཆོས་་་
མཆོག་སྡུད་པ་ནི་ཐེག་པ་ཆེན་པོའི་ཆོས་སྲུང་བ་སྟེ་དེ་ལ་ཞུགས་པ་་
རྣམས་འཚེ་བ་དག་ལས་སྲུང་བའི་ཕྱིར་རོ། །དམ་ཆོས་ཆེར་གཟུང་
ཕྱིར་ནི་སྙིང་རྗེ་ཅན་བྱང་ཆུབ་སེམས་དཔའ་དགའ་བ་ཡང་དག་་
པར་ཡོངས་སུ་སྨིན་པའི་མཚན་ཉིད་ཡིན་པར་འདོད་དོ། །དེ་
ཡང་གྲོགས་པོ་མཆོག་ལ་སོགས་པ་ནི་རྒྱུ་དང་བརྩོན་པ་རབ་ལ་་་
སོགས་པ་ནི་ཡོངས་སུ་སྨིན་པ་དང་ཆོས་མཆོག་སྡུད་པ་ནི་ལས་ཡིན་་
ནོ༑ །དད་པ་ཡོངས་སུ་སྨིན་པ་ལས་བརྩམས་ཏེ་བཤད་པ་ནི་སངས་
རྒྱས་ཀྱི་ཡོན་ཏན་ཤེས་པ་རྒྱུ་དང་ཤེས་ནས་དད་པ་ཐོབ་པའི་ཕྱིར་་
སེམས་ཀྱང་མི་ཕྱེད་པ་ནི་རང་བཞིན་དང་། ཏིང་ངེ་འཛིན་མྱུར་
དུ་ཐོབ་པ་དང་དེའི་འབྲས་བུ་མངོན་པར་ཤེས་པ་ལ་སོགས་པ་་་་ལ
48



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཉམས་སུ་མྱོང་བ་ནི་ལས་ཏེ། སྟོན་པ་ལ་ཡིད་ཆེས་པར་བྱ་བའི་
ཕྱིར་རྒྱལ་སྲས་རྣམས་ཀྱི་དད་པ་ཡང་དག་པར་ཡོངས་སུ་སྨིན་
པའི་མཚན་ཉིད་ཡིན་པར་འདོད་དོ། །རབ་ཏུ་ཞི་བ་ཡོངས་སུ་
པ་ལས་བརྩམས་ཏེ་བཤད་པ་ནི་རྒྱུ་དྲན་པ་དང་ཤེས་བཞིན་་་་་
དག་གིས་དབང་པོ་ཤིན་ཏུ་སྡོམ་ཞིང་ཉོན་མོངས་པ་ཅན་གྱི་རྟོག་
པ་སྤོང་བ་ནི་རང་བཞིན་དང་གཉེན་པོ་བསྒོམ་པ་ལ་བར་ཆད་་་་་
མེད་ཅིང་དགེ་བ་ལ་མངོན་པར་དགའ་བ་ལས་ཏེ། རྒྱལ་བའི་
སྲས་ཀྱི་ཉོན་མོངས་པ་བསལ་བར་བྱ་བའི་ཕྱིར། རབ་ཏུ་ཞི་བ་
ཡང་དག་པར་ཡོངས་སུ་སྨིན་པའི་མཚན་ཉིད་ཡིན་པར་
འདོད་དོ། །སྙིང་བརྩེ་བ་ཡོངས་སུ་སྨིན་པའི་མཚན་ཉིད་ཀྱི་དབང་
དུ་བྱས་ཏེ་བཤད་པ་ནི། རང་བཞིན་ཏེ་རིགས་ཀྱི་མཐུས་སྙིང་བརྩེ་
བ་དང་གཞན་གྱི་སྡུག་བསྔལ་མཐོང་བ་ལས་སྙིང་བརྩེ་བ་དང་་་་
ཐེག་པ་དམན་པའི་སེམས་ཀྱང་ཡང་དག་པར་རབ་ཏུ་སྤོང་བ་་
ནི་རྒྱུ་དང་ཡོངས་སུ་སྨིན་པ་གོང་དུ་འཕེལ་ཏེ་ཁྱད་པར་དུ་འགྲོ་བ་་
ནི་རང་བཞིན་དང་ཕྱིར་མི་ལྡོག་པའི་ས་ལ་འགྲོ་བའི་རྣམ་པ་་་
ཐམས་ཅད་ལས་མཆོག་ཏུ་གྱུར་པའི་ལུས་ཐོབ་པ་ནི་ལས་ཏེ། དེ་
དག་ནི་གཞན་ལ་སྙིང་བརྩེ་བ་ཡོངས་སུ་སྨིན་པའི་མཚན་ཉིད་་
དོ། །བཟོད་པ་ཡོངས་སུ་སྨིན་པའི་མཚན་ཉིད་ལས་བ་ལས་བརྩམས་ཏེ་
བཤད་པ་ནི་རིགས་ཀྱི་སྟོབས་ཀྱིས་རང་བཞིན་གྱིས་སྡུག་བསྔལ་་་་
སོགས་ལ་སྲན་ཐུབ་པས་བརྟན་པ་དང་ཁོང་ཁྲོ་བའི་ཉེས་དམིགས་་་
49



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལ་སོ་སོར་བརྟགས་ཏེ་བསྒོམ་པ་ནི་རྒྱུ་དང་། གྲང་བ་ལ་སོགས་
པ་ཤིན་ཏུ་སྡུག་བསྔལ་མི་བཟད་པས་ཀྱང་རྟག་ཏུ་མི་མཇེད་པ་་་
ནི་རང་བཞིན་དང་བཟོད་པ་ཁྱད་པར་དུ་འགྲོ་བ་དང་དགེ་བ་ལ་
མངོན་པར་དགའ་བ་ནི་ལས་ཏེ། དེ་དག་ནི་བཟོད་པ་ཡོངས་སུ་
སྨིན་པའི་མཚན་ཉིད་ཡིན་པར་འདོད་དོ། །ཡིད་གཞུངས་པ་
ཡོངས་སུ་སྨིན་པ་ལས་བརྩམས་ཏེ་བཤད་པ་ནི་ཡིད་གཞུངས་པ་དང་
མཐུན་པའི་རྣམ་པར་སྨིན་པ་དག་པ་རྒྱུར་བྱེད་ཅིང་ཐོས་པ་ལ་་་་
སོགས་པའི་དོན་དུས་རིང་དུ་ལོན་ཀྱང་དྲན་ཞིང་མི་བརྗེད་པ་་་་་
དང་༑ དེ་བཞིན་དུ་ལེགས་པར་བཤད་པ་དང་ཉེས་པར་སྨྲས་པ་
དག་རབ་ཏུ་ཤེས་པ་ནི་རང་བཞིན་དང་བློ་ཆེན་པོ་འཇིག་རྟེན་
ལས་འདས་པའི་ཤེས་རབ་སྐྱེ་བར་རུང་བ་ཉིད་ནི་ལས་ཏེ་དེ་དག་་
ནི་ཤིན་ཏུ་ཡིད་གཞུངས་པ་ཡོངས་སུ་སྨིན་པའི་མཚན་ཉིད་་་་་
ཡིན་ནོ། །མཐུ་ཐོབ་པ་ཡོངས་སུ་སྨིན་པ་ལས་བརྩམས་ཏེ་བཤད་པ་
ནི་བསོད་ནམས་དང་ཡེ་ཤེས་ཀྱི་དགེ་བ་གཉིས་ཀྱིས་དེ་གཉིས་ཀྱི་་
ས་བོན་ཀྱི་ཁམས་གཉིས་བརྟས་པ་ནི་རྒྱུ་དང༌། རྟེན་ཕུང་པོའི་
རྒྱུན་ལ་ནི་འབྲས་བུ་སྐྱེ་བར་རུང་བའི་མཆོག་སྟེ་ཐོབ་པ་ནི་རང་
བཞིན་ནོ། །ཡིད་ལ་བསམ་པ་ཕུན་སུམ་ཚོགས་པ་འགྲུབ་པ་དང་
འགྲོ་བའི་མཆོག་ཏུ་གྱུར་པའི་ལུས་ཐོབ་པ་ནི་ལས་ཏེ་དེ་དག་ནི་་་
མཐུ་ཐོབ་པ་ཡོངས་སུ་སྨིན་པའི་མཚན་ཉིད་དོ། །མི་འཕྲོགས་
པ་ཡོངས་སུ་སྨིན་པ་ལས་བརྩམས་ཏེ་བཤད་པ་ནི། ཐེག་ཆེན་གྱི་ལ
ལ
50



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཆོས་བཟང་པོ་ལ་རིགས་པས་ཚུལ་བཞིན་དུ་རྣམ་པར་དཔྱད་
པ པའི་བསམ་པ་ཅན་ནི་རྒྱུ་དང་། རང་གི་ཐེག་པ་ལ་ངེས་པ་རྙེད་
པས་ལམ་ལ་རྟག་ཏུ་བདུད་ཀྱི་བར་ཆད་བྱེད་པ་མེད་པ་ནི་རང་་
བཞིན་དང་། རྟོགས་པའི་ཁྱད་པར་རྙེད་པ་དང་གཞན་གྱི་
ཕྱོགས་སུན་འབྱིན་པ་ནི་ལས་ཏེ་དེ་དག་ནི་མི་འཕྲོགས་པ་
ཡོངས་སུ་སྨིན་པའི་མཚན་ཉིད་དོ། །སྤོང་བའི་ཡན་ལག་དང་
ལྡན་པ་་པ་ཡོངས་སུ་སྨིན་པ་ལས་བརྩམས་ཏེ་བཤད་པ་ནི་དགེ་བའི་རྩ་
བ་བསགས་པ་ནི་རྒྱུ་དང་རྟེན་ཀྱང་བརྩོན་འགྲུས་བརྩམས་པར་
རུང་བ་ནི་རང་བཞིན་དང་། ཉོན་མོངས་པས་དབེན་པ་དང་ཐེག་
ཆེན་གྱི་དགེ་བ་མཆོག་ལ་མངོན་པར་དགའ་བ་ནི་ལས་ཏེ་དེ་་་་
དག་ནི་རྒྱལ་བའི་སྲས་པོ་རྣམས་ཀྱི་སྤོང་བའི་ཡན་ལག་དང་ལྡན་
པ་ཡི་ཡང་དག་པ་ཡོངས་སུ་སྨིན་པའི་མཚན་ཉིད་དོ། །དེ་
ལྟར་དད་པ་ལ་སོགས་པའི་དངོས་པོ་རྣམ་པ་དགུས་སྨིན་པའི་་་་
བདག་ཉིད་དུ་གྱུར་ཅིང་། གཞན་ཕ་རོལ་དག་ཡོངས་སུ་སྨིན་
པར་བྱེད་དུ་རུང་བ་དང་ལྡན་པའི་སྟོན་པར་འགྱུར་བ་དང་།
ཆོས་ཀྱི་སྐུའི་རང་བཞིན་གྱི་རྒྱུན་གོང་དུ་འཕེལ་བའི་བདག་་
ཉིད་ཅན་བྱང་ཆུབ་སེམས་དཔའ་དེ་ནི་དུས་རྟག་ཏུ་འགྲོ་བའི་
གཉེན་མཆོག་ཏུ་གྱུར་པ་ཡིན་ནོ། །སེམས་ཅན་ཡོངས་སུ་སྨིན་
རྣམ་པར་དབྱེ་བ་ལས་བརྩམས་ཏེ་བཤད་པ་ནི་ཇི་ལྟར་རྨ་ཡོངས་སུ་
སྨིན་པ་དང་ཁ་ཟས་ཀྱི་ཡོངས་སུ་སྨིན་པ་ལ་དེ་དག་གི་རྣག་
51



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
» H
པགཟག་པ་དང་། ལོངས་སྤྱོད་དུ་རུང་བ་སྨིན་པར་འདོད་པ་
ལྟར། དེ་བཞིན་དུ་སེམས་ཅན་རྣམས་ཀྱི་རྟེན་འདིར་ཕྱོགས་
གཉིས་ལས་མི་མཐུན་པའི་ཕྱོགས་ཞི་བ་དང་། དེ་བཞིན་དུ་
གཉེན་པོ་ཕྱོགས་སྤྱད་པ་ཉིད་དུ་རུང་བ་སྨིན་པ་རུ་བསྟན་པ་་་་་
ཡིན་ནོ། །ལུས་ཅན་ཉོན་མོངས་པ་དང་བྲལ་བར་སྨིན་པར་བྱེད་
པ་དང་དེ་བཞིན་དུ་ཐེག་པ་གསུམ་གྱིས་ཡོངས་སུ་སྨིན་པར་བྱེད་་
པ་དང་ཕྱི་རོལ་བའི་ཡོངས་སུ་སྨིན་པ་ལས་ཁྱད་པར་ཏུ་འཕགས་་་་
པས་རབ་ཏུ་སྨིན་པ་དང་རང་རང་གི་རིགས་དང་མཐུན་པར་་་་་
སྨིན་པར་བྱེད་པ་ནི་གཞན་དང་། གུས་པས་ལེགས་པར་སྨིན་
པར་བྱེད་པ་དང་བདག་ཉིད་ཀྱིས་ལེགས་པར་རྟོགས་པའི་སྒོ་ནས་
སྨིན་པར་བྱེད་པ་དང་། ཕྱིན་ཅི་མ་ལོག་པའི་དོན་གྱིས་རྟག་ཏུ་
སྨིན་པར་བྱེད་པ་དང་ཡོངས་སུ་ཉམས་པར་མི་འགྱུར་བའི་དོན་་་་་
གྱིས་གོང་ནས་གོང་དུ་སྨིན་པར་བྱེད་པ་རྣམས་ནི་ཡོངས་སུ་སྨིན་་་
པའི་དབྱེ་བ་བཤད་པར་འདོད་དོ། །ཇི་ལྟར་ན་རྒྱལ་སྲས་རྣམས་
ཀྱིས་ཕན་པའི་བསམ་པས་འདིར་འགྲོ་བ་ཀུན་རྣམ་པར་སྨིན་་
པར་བྱེད་པའི་བསམ་པས་གནས་པ་ལྟར། དེ་བཞིན་དུ་འཇིག་
རྟེན་ན་ཕ་དང་མ་དང་གཉེན་བཤེས་རྣམས་ནི་རང་གི་བུ་དང་་
གཉེན་པ་རྣམས་ལ་ལེགས་པར་མི་གནས་ལ། ཇི་ལྟར་བརྩེ་
བའི་བདག་ཉིད་རྒྱལ་སྲས་རྣམས་ཀྱིས་བདེ་བ་དང་ཕན་པའི་
ཕྱིར་སྦྱོར་བར་འདོད་པ་སེམས་ཅན་གཞན་ལ་བྱམས་པའི་
52



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ལབསམ་པས་ལེགས་པར་འདོད་པ་དེ་ལྟར་ནི། སྐྱེ་བོ་རྣམས་ཀྱིས་
བདག་ལའང་བྱམས་པར་མི་འདོད་ན་རབ་ཏུ་སྡུག་པའི་སྐྱེ་བོ་
གཞན་ལ་བརྟེན་ནས་མི་སྐྱེ་བ་སྨོས་ཅི་དགོས། སྦྱིན་པ་ཇི་ལྟ་བུས་
སེམས་ཅན་རྣམས་ཡོངས་སུ་སྨིན་པར་བྱེད་པའི་ཚུལ་ནི་བྱང་ཆུབ་་
སེམས་དཔའི་ལུས་དང་འདོད་པའི་ལོངས་སྤྱོད་མཐའ་དག་་་་
གཞན་ལ་མི་སྦྱིན་པ་ནི་ཡོང་མེད་དེ། ཚེ་འདི་དང་ཕྱི་མ་ལ་ཕན་
འདོགས་པ་རྣམ་པ་གཉིས་ཀྱིས་ཕོངས་པ་མེད་པར་འདོད་པ་་་་་
ཡོངས་སུ་རྫོགས་པར་བྱེད་པ་དང་དེའི་བསྡུས་ནས་དགེ་བ་ལ་བཀོད་
པས་གཞན་སྨིན་པར་བྱེད་ཅིང་། ཡོན་གནས་ཀུན་ལ་མཉམ་པར་
སྦྱིན་པའི་བསམ་པ་དང་སྦྱིན་པའི་ཡོན་ཏན་གྱིས་ངོམས་པར་མི་
འགྱུར་བའི་བསམ་པས་སྦྱིན་པར་བྱེད་དོ། །ཚུལ་ཁྲིམས་ཇི་ལྟ་བུས་
སེམས་ཅན་རྣམས་ཇི་ལྟར་ཡོངས་སུ་སྨིན་པར་བྱེད་པའི་ཚུལ་ནི་སྲོག་
གི་ཕྱིར་ཡང་མི་གཏོང་བ་བརྟན་པའི་ཚུལ་ཁྲིམས་དང་སྔོན་གོམས་་་
པས་འབད་པ་མེད་པར་འབྱུང་བ་རང་བཞིན་གྱི་ཚུལ་ཁྲིམས་དང་།
རྨི་ལམ་དུ་ཡང་གཞན་ལ་ལྷག་པར་འཚེ་བ་མེད་པའི་སྤངས་པའི་་་
ཚུལ་ཁྲིམས་དང་། བདག་ཉིད་དེ་ལ་དགའ་བའི་ཕྱིར་རྟོགས་པའི་
ཚུལ་ཁྲིམས་དང་བག་ཡོད་པས་རྟག་ཏུ་འཁྲུལ་པ་མེད་པའི་ཚུལ་་་་་
ཁྲིམས་ཏེ་ལྔ་པོ་འདི་ལ་གཞན་འགོད་ཅིང༌། འདི་དང་ཕྱི་མར་
ཕན་པ་རྣམ་པ་གཉིས་འདོགས་ཤིང་རྣམ་པར་སྨིན་པ་དང་རྒྱུ་་
མཐུན་པའི་ཡོན་ཏན་ཕན་ཚུན་མཐུན་པས་རྒྱུན་མི་འཆད་པའི་་་་་
53



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཕྱིར་སྐྱེ་བ་བརྒྱུད་པས་གཞན་སྨིན་པར་བྱེད་དོ། །བཟོད་པ་ཇི་ལྟ་
བུས་སེམས་ཅན་རྣམས་ཇི་ལྟར་ཡོངས་སུ་སྨིན་པར་བྱེད་པའི་ཚུལ་ནི་
གཞན་གནོད་པར་བྱེད་པ་ལ་ཕན་པར་བྱེད་པའི་བློ་དང་ལྡན་
པའི་ཕྱིར་གནོད་པར་བྱེད་པར་དྲག་པོ་དག་ཀྱང་རབ་ཏུ་་་་་་་
བཟོད་ལ། གཞན་སྨིན་པར་བྱེད་པའི་ཐབས་རིག་པས་གནོད་
པར་བྱེད་པ་ལ་བཟོད་པ་དེ་དག་གིས་གནོད་པར་བྱེད་པ་་་་་་་
རྣམས་དད་པར་བྱས་ནས་དགེ་བ་ཡང་དག་པར་ལེན་དུ་འཇུག་་
གོ༑ །བརྩོན་འགྲུས་ཇི་ལྟ་བུས་སེམས་ཅན་རྣམས་ཇི་ལྟར་ཡོངས་སུ་
སྨིན་པར་བྱེད་པའི་ཚུལ་ནི་རྒྱལ་བའི་སྲས་པོ་བརྩོན་འགྲུས་་་་་་་་
མཆོག་ལ་རྟག་ཏུ་བརྟེན་པ་དེ་སེམས་ཅན་གྱི་ཚོགས་རབ་ཏུ་་་་
སྨིན་པར་བྱེད་པ་ན། ཕ་རོལ་པོ་ལ་སེམས་དགེ་བ་གཅིག་སྐྱེ་བ་
དག་གི་ཕྱིར་ཡང་ནི་བསྐལ་པ་བྱེ་བ་སྟོང་དུའང་སྐྱོ་བར་མི་་
འགྱུར་རོ། །བསམ་གཏན་ཇི་ལྟ་བུས་སེམས་ཅན་རྣམས་ཇི་ལྟར་
ཡོངས་སུ་སྨིན་པར་བྱེད་པའི་ཚུལ་ནི་ཡིད་ལས་སུ་རུང་བ་ཉིད་ཀྱི་་་་
ཕྱིར་བསམ་གཏན་གྱི་དབང་ནི་བླ་ན་མེད་པ་ཐོབ་ནས་ཟང་ཟིང་
ལ་མི་རེ་བས་གཞན་གྱིས་མཆོད་པར་འདོད་པ་ཐམས་ཅད་་་་་་
ངེས་པར་བཅོམ་སྟེ། སྟོན་པ་མཆོག་གི་བསྟན་པ་ལ་གཞན་དག་
འདུན་པར་བྱེད་ཅིང་འདུན་པར་བྱས་པ་དེ་དག་གི་དགེ་བའི་་་་
ཆོས་ཐམས་ཅད་ཡང་དག་པར་འཕེལ་བར་བྱེད་དོ། །ཤེས་རབ་ཇི་
ལྟ་བུས་སེམས་ཅན་རྣམས་ཇི་ལྟར་ཡོངས་སུ་སྨིན་པར་བྱེད་པའི་ཚུལ་
54



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ནི་དེ་ཁོ་ན་ཉིད་ཀྱི་དོན་དང་དགོངས་པའི་དོན་གྱི་ཚུལ་ལ་རབ་་
ཏུ་ངེས་ཏེ། སེམས་ཅན་རྣམས་ཀྱི་ཐེ་ཚོམ་ཤིན་ཏུ་སེལ་བར་
བྱེད་ཅིང་། དེ་ཡི་ཕྱིར་ན་རྒྱལ་བའི་བསྟན་པ་ལ་དེ་གུས་པས་
རང་དང་གཞན་གྱི་དགེ་བའི་ཡོན་ཏན་རྣམ་པར་འཕེལ་བར་་་
བྱེད་དོ། །དེ་ལྟར་བྱང་ཆུབ་སེམས་དཔའ་རྣམས་ཀྱི་ཐབས་སྙིང་
རྗེ་ཆེན་པོ་ཡིས་གདུལ་བྱའི་འགྲོ་བ་ཀུན་བདེ་འགྲོའི་འགྲོ་་
བའམ་ཐེག་པ་གསུམ་གྱི་དགེ་བ་གསུམ་ལ། རྣམ་པ་ཆུང་ངུ་མོས་
སྤྱོད་དང་མཆོག །ས་བརྒྱད་པ་དང་འབྲིང་ས་བདུན་ལ་གནས་པ་
དག་གིས་འཇིག་རྟེན་ཡོད་པ་དེ་དང་མཉམ་པར་འཇུག་པས་་
འདུལ་ཏེ་དུས་གཏན་དུ་ཞེས་པའི་ཐ་ཚིག་གོ །ཐེག་པ་ཆེན་པོ་
མདོ་སྡེའི་རྒྱན་ལས། ཡོངས་སུ་སྨིན་པའི་ལེའུ་སྟེ་དགུ་
པའོ།། །།
ཐམས་ཅད་མཁྱེན་པ་ཉིད་ཀྱི་དབང་དུ་བྱས་ནས་དཀའ་བ་སྤྱོད་་
པ་དཔག་ཏུ་མེད་པ་བརྒྱ་ཕྲག་དུ་མ་དང་། དཔག་ཏུ་མེད་པའི་
དགེ་བའི་ཚོགས་བསགས་པ་དང༌། དཔག་ཏུ་མེད་པའི་དུས་
བསྐལ་པ་གྲངས་མེད་པ་དུ་མ་དང་ནི། དཔག་ཏུ་མེད་པའི་ཉོན་
མོངས་དང་ཤེས་བྱའི་སྒྲིབ་པ་ཟད་པས་འགྲུབ་པའི་ཕྱིར་ཡང་དག་
པར་འགྲུབ་པ་དང་། སྒྲིབ་པ་ཀུན་ཀྱི་དྲི་མ་མེད་པ་རྣམ་པ་
ཐམས་ཅད་མཁྱེན་པ་ཉིད་འཐོབ་པ་ནི་ངོ་བོ་ཉིད་དོ། །དཔེ་ནི་
555



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རིན་ཆེན་གྱི་སྣོད་ནི་ཁ་ཕྱེ་བ་ལྟར་ཡིན་པས། དེས་སངས་རྒྱས་
ཀྱིས་ཉིད་ནི་ཡང་དག་པར་བསྟན་ཏོ། །དབུ་དང་ཡན་ལག་གཏོང་
བ་ལ་སོགས་པ་ངལ་བ་བརྒྱ་ཕྲག་དག་གིས་འབད་དེ་རྨད་དུ་བྱུང་།
བའི་དཀའ་བ་སྤྱད་པ་དང་ཚོགས་གཉིས་ཀྱིས་བསྡུས་པའི་དགེ་བ་
ཀུན་བསགས་པ་དང་། དེ་ཡང་བསྐལ་པ་མཆོག་གྲངས་མེད་པའི་
དུས་རིང་དུ་བསགས་པར་འགྲོ་བའི་རྒྱུད་ལ་རྗེས་སུ་འབྲེལ་བའི་་་
སྒྲིབ་པ་ཀུན་ཟད་ཅིང་སར་གཏོགས་པའི་སྒྲིབ་པ་ཕྲ་མོ་ཡང་
བཅོམ་ནས་སངས་རྒྱས་ཏེ། དེ་ནི་གཞན་དོན་བྱེད་པའི་མཐུ་
ཆེན་པོ་དང་ལྡན་པས་དཔེར་ན་རིན་ཆེན་གྱི་སྣོད་ཕྱེ་བ་བཞིན་་་
ནོ༑ །དེ་བཞིན་ཉིད་ཐ་དད་པའི་རང་བཞིན་མ་ཡིན་པའི་ཕྱིར་དང་
སངས་རྒྱས་ཉིད་ཀྱང་དེ་རྣམ་པར་དག་པས་རབ་ཏུ་ཕྱེ་བའི་ཕྱིར་་་
ཆོས་རྣམས་ཐམས་ཅད་ཀྱང་སངས་རྒྱས་ཉིད་དེ། 
ཀུན་ཏུ་
བརྟགས་པའི་ཆོས་ནི་གང་ཡང་ཡོད་པ་མ་ཡིན་ནོ། །སངས་རྒྱས་
དེ་ནི་ཆོས་དཀར་པོ་ཕ་རོལ་ཏུ་ཕྱིན་པ་ལ་སོགས་པའི་རང་
བཞིན་ཡིན་ཡང༌། བྱིས་པས་བརྟགས་པ་བཞིན་དུ་མ་གྲུབ་པས་ཕ་
རོལ་ཏུ་ཕྱིན་པ་ལ་སོགས་པ་དེ་ཡིས་སངས་རྒྱས་དེ་ནི་བརྗོད་ནུས་
པ་མ་ཡིན་ནོ། །རིན་ཆེན་ལྟ་བུ་བསྟན་པའི་ཆོས་རྣམས་ཀྱི་རྒྱུ་
ཡིན་པའི་མཚན་ཉིད་ཀྱི་ཕྱིར། སངས་རྒྱས་དེ་ནི་རིན་ཆེན་གྱི་
འབྱུང་གནས་བཞིན་དང་། གདུལ་བྱའི་རྒྱུད་ཀྱི་ཞིང་ལ་དགེ་བའི་
ལོ་ཏོག་རྣམས་རབ་ཏུ་བསྐྲུན་པའི་རྒྱུ་མཚན་གྱི་ཕྱིར། སངས་རྒྱས་པ་་་་་་
56



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
དེ་ནི་སྤྲིན་དང་འདྲ་བ་ཡིན་པར་འདོད་དོ། །སངས་རྒྱས་ཉིད་
ནི་ཆོས་ཐམས་ཅད་དེ་བཞིན་ཉིད་ཐ་མི་དད་པས་ཆོས་ཀུན་ལྡན་་་
པའམ་ཡང་ན་ཀུན་ཏུ་བརྟགས་པའི་ཆོས་ཀུན་དང་བྲལ་བ་སྟེ།
རིན་ཆེན་ལྟ་བུའི་ཆོས་རབ་ཏུ་ཆེ་ཞིང་ཡངས་པ་འབྱུང་བའི་་་
ཕྱིར་རིན་ཆེན་གྱི་ཆོས་རྣམས་ཀྱི་འབྱུང་གནས་བཞིན་དང་། སྐྱེ་
དགུ་རྣམས་ལ་ལེགས་པར་བཤད་པས་མི་ཟད་པའི་ཆོས་ཀྱི་་
ཆར་ཆེན་པོ་འབེབས་པས་ན། འབྱུང་པོའི་ལོ་ཏོག་དཀར་པོ་
དགེ་བའི་དངོས་པོ་རྣམས་ཤིན་ཏུ་ཆེས་ཆེ་བར་འཕེལ་བའི་རྒྱུ་
ཡིན་པའི་ཕྱིར་སྤྲིན་དང་འདྲའོ། །སངས་རྒྱས་དེ་ཉིད་སྐྱབས་བླ་ན་
མེད་པ་ཡིན་པའི་ཚུལ་བཤད་པ་ནི་རྟག་ཏུ་ཉོན་མོངས་པའི་ ་
ཚོགས་ཀུན་དང༌། ཉེས་པར་སྤྱོད་པའི་ལས་ཐམས་ཅད་དང་།
སྐྱེ་བ་དང་རྒ་བ་དང་ན་བ་དང་འཆི་བ་དག་ལས་ཀྱང་སངས་་་
རྒྱས་ཉིད་ཀྱིས་ནི་ཡོངས་སུ་སྐྱོབ་ལ། སེམས་འཁྲུག་པ་དང་ནད་
འགོ་བ་ལ་སོགས་པ་འཚེ་བ་དག་ནི་ཐམས་ཅད་དང་། ངན་
སོང་གི་གནས་དང་ནི་ཐབས་མིན་པ་ལམ་ལོག་པ་དང་། འཇིག་
ཚོགས་ལ་ལྟ་བ་དང་མ་ངེས་པའི་རིགས་ཅན་རྣམས་ཐེག་པ་
དམན་པ་དག་ལས་སྐྱོབ་པས། དེའི་ཕྱིར་ན་སྐྱབས་ཀྱི་དམ་
པའོ༑ །སངས་རྒྱས་ཉིད་དེ་སྐྱབས་ནི་དཔེ་མེད་པ་མཆོག་ཏུ་
གྱུར་པར་འདོད་དེ། དབང་པོ་ཉམས་པ་དང་ནད་ལ་སོགས་པ་སྣ་
ཚོགས་པའི་འཇིགས་པར་གྱུར་པ་དང་འཇིག་ཚོགས་སུ་ལྟ་བ་་་་
57



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཀུན་དང་ཐེག་པ་དམན་པ་དང་། ངན་སོང་རྣམ་པ་མང་པོའི་
སྡུག་བསྔལ་དང་བདེ་འགྲོ་དང་ཐར་བའི་ཐབས་མིན་པར་སོང་་་
བ་རྣམས་དང་། སྐྱེ་བ་དང་འཆི་བ་ལ་སོགས་པ་དང་ཆགས་
སོགས་ཉོན་མོངས་པ་དང་ངན་སོང་གི་རྒྱུ་བསགས་པ་ཀུན་ལས་་
སྲུང་བ་ཡིན་ནོ། །རང་གི་དོན་དུ་སངས་རྒྱས་ཀྱི་ཆོས་སྟོབས་ལ་
སོགས་པ་རྣམས་ཀྱི་རང་བཞིན་ཤིན་ཏུ་རྫོགས་པའི་སྐུ་གང་ཡིན་
པ་དང་། གཞན་དོན་དུ་དམ་པའི་ཆོས་ལ་སེམས་ཅན་རྣམས་
རབ་ཏུ་འདུལ་བའི་ཐབས་མཁྱེན་པ་གང་ཞིག །འགྲོ་བ་ཀུན་ལ་
མཉམ་པར་ཐུགས་བརྩེ་བའི་ཕ་རོལ་ཏུ་ཕྱིན་པ་གང་ཡིན་པའི།
སངས་རྒྱས་ཉིད་དེ་འདིར་ནི་སྐྱབས་ཀྱི་མཆོག་ཏུ་འདོད་དོ། །
དུས་འཇིག་རྟེན་ཇི་སྲིད་གནས་ཀྱི་བར་དུ་རིམ་པ་ལྟར་སེམས་ ་
ཅན་གྱི། གནོད་པ་ཐམས་ཅད་དང་ཕུན་སུམ་ཚོགས་པ་ཀུན།
བཟློག་ཅིང་འབྱོར་བར་བྱ་བའི་ཕྱིར། །སངས་རྒྱས་དེ་ནི་
སྐྱབས་ཆེན་པོ་ཉིད་དུ་འདོད་དོ། །གང་ལ་ཉོན་མོངས་པ་དང་
ཤེས་བྱའི་སྒྲིབ་པའི་ས་བོན་དུས་རིང་པོ་ཐོག་མ་མེད་པ་ནས་་་་
རྟག་ཏུ་ལྡན་པ་དེ་སྤོང་བ་ཕུན་སུམ་ཚོགས་པ་ཤིན་ཏུ་རྒྱ་ཆེན་པོ་
རྣམ་པ་ཀུན་ཀྱིས་རབ་ཏུ་བཅོམ་པར་གྱུར་ཅིང་། ཀུན་གཞི་ལ་
སོགས་པ་གནས་གྱུར་པས་མེ་ལོང་ཡེ་ཤེས་ལ་སོགས་པའི་ཆོས་་་༌༌
དཀར་པོའི་ཡོན་ཏན་མཆོག་རབ་ལྡན་པ་ཐོབ་པ་དེ་ནི་སངས་་
རྒྱས་ཉིད་དེ། དེ་ནི་མཉམ་བཞག་རྣམ་པར་མི་རྟོག་པའི་ཡེ་ཤེས་ཐ
58



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
1
ལརབ་ཏུ་དག་པ་དང་དེའི་རྗེས་ལས་ཐོབ་པ་ཤིན་ཏུ་ཡུལ་ཆེན་ཏེ་་་
ཤེས་བྱ་མཐའ་ཡས་པའི་ཡུལ་ཅན་གྱི་ཡེ་ཤེས་ཀྱི་ལམ་གྱིས་འཐོབ་་
པོ༑ །དེ་བཞིན་གཤེགས་པ་དེ་ནི་ཟག་པ་མེད་པའི་དབྱིངས་དེར་
བཞུགས་ནས། དཔེར་ན་རི་དབང་མཐོན་པོའི་སྟེང་ན་བཞུགས་
པ་བཞིན་འགྲོ་བ་ཀུན་ལ་གཟིགས་ནས། ཞི་བར་མངོན་དགའི་
འགྲོ་བ་ཉན་ཐོས་དང་རང་སངས་རྒྱས་རྣམས་ལའང་ཐུགས་རྗེ་སྐྱེ་
ན༔ སྲིད་པ་ལ་མངོན་པར་དགའ་བའི་སྐྱེ་བོ་གཞན་ལ་ཐུགས་རྗེ་
སྐྱེ་བ་ཅི་ཞིག་སྨོས། དེ་བཞིན་གཤེགས་པ་རྣམས་ཀྱི་གནས་ཡོངས་
སུ་འགྱུར་བ་ན་གཞན་དོན་ལ་འཇུག་པ་དང་། ཆོས་ཐམས་ཅད་
ལས་ཁྱད་ཞུགས་པའི་ཕྱིར་མཆོག་ཏུ་རབ་ཏུ་འཇུག་པ་དང་ཀུན་
ནས་ཉོན་མོངས་པའི་རྒྱུ་ལ་མི་འཇུག་པ་དང་།ཀུན་ནས་ཉོན་
མོངས་པ་རྣམས་ལྡོག་པ་དང་རྟག་ཏུ་སེམས་ཅན་གྱི་དོན་ལ་ཀུན་་་
ཏུ་འཇུག་པ་དང་མངོན་པར་རྫོགས་པ་བྱང་ཆུབ་པ་དང་ཡོངས་སུ་་
མྱ་ངན་ལས་འདས་པ་སྟོན་པ་གཉིས་ལ་འཇུག་པ་དང་འཁོར་་་་་
འདས་གཉིས་ལ་མི་གནས་པའི་ཕྱིར་འདུས་བྱས་དང་འདུས་མ་བྱས་་
གཉིས་ལ་མི་འཇུག་པས་མི་གཉིས་པ་དང་། ཉན་ཐོས་དང་རང་
སངས་རྒྱས་དག་དང་རྣམ་པར་གྲོལ་བ་འདྲ་བ་ཉིད་ཀྱིས་མཉམ་་་་་
པར་འཇུག་པ་དང་སྟོབས་ལ་སོགས་པ་སངས་རྒྱས་ཀྱི་ཆོས་རྣམས་་་
ཀྱིས་ཁྱད་པར་དུ་འཕགས་པར་འཇུག་དང་ཐེག་པ་ཐམས་ཅད་
སྟོན་པ་འགྲོ་བའི་ཕྱིར་ཕྲིན་ལས་ཀུན་ཏུ་འགྲོ་བའི་བདག་ཉིད་ནི།་་
59



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སདེ་བཞིན་གཤེགས་པ་རྣམས་ཀྱི་གནས་ཡོངས་སུ་གྱུར་པ་ཡིན་་་་
པར་འདོད་དོ། །དཔེ་ཇི་ལྟར་ན་ནམ་མཁའ་ནི་དུས་རྟག་ཏུ་ཡུལ་
ཀུན་ཏུ་སོང་བར་འདོད་པ་དེ་བཞིན་དུ་སངས་རྒྱས་ཀྱི་ཕྲིན་ལས་་་
དེ་ཡང་དུས་རྟག་ཏུ་ཡུལ་ཀུན་ཏུ་སོང་བར་འདོད་དོ། །དེ་བཤད་པ་
ནི་ཇི་ལྟར་ན་ནམ་མཁའ་ནི་གཟུགས་སུ་གྱུར་པ་བུམ་པ་ལ་་་་་་
སོགས་པ་ཀུན་ཏུ་སོང་བ། དེ་བཞིན་དུ་སངས་རྒྱས་ཀྱི་ཕྲིན་ལས་
དེ་ཡང་སེམས་ཅན་གྱི་ཚོགས་ཀུན་ཏུ་སོང་བ་ཡིན་ཏེ་སེམས་
ཅན་ཐམས་ཅད་བདག་ཉིད་དུ་ཞལ་གྱིས་བཞེས་པ་ཡོངས་སུ་གྲུབ་པ་
ལས་རིག་པར་བྱའོ། །ཐམས་ཅད་དུ་སོང་བ་ཡིན་ཡང་ཇི་ལྟར་ཆུ་ཡི་
སྣོད་ཆག་པར་གྱུར་ན་དེར་ཟླ་བའི་གཟུགས་བརྙན་མི་སྣང་བ།
དེ་བཞིན་དུ་སེམས་ཅན་ངན་པ་རྣམས་ལ། རང་གི་ལས་ཉོན་གྱི་
དབང་གིས་སངས་རྒྱས་ཀྱི་གཟུགས་ཀྱང་མི་སྣང་ངོ་། །མྱ་ངན་
ལས་འདས་པ་ནའང་ཕྲིན་ལས་རྒྱུན་ཆད་པ་མེད་པའི་ཚུལ་ནི་དཔེ་་་
ཇི་ལྟར་ན་མེ་ནི་བུད་ཤིང་ཡོད་པའི་གནས་གཞན་དུ་འབར་་་་་་
ཞིང་༑ དེ་མེད་པའི་གནས་གཞན་དུ་ཞི་བར་འགྱུར་བ་ལྟར། དེ་
བཞིན་དུ་སངས་རྒྱས་རྣམས་ལ་ཡང་གང་དུ་སྣང་བ་དང་མི་་་་
སྣང་བར་ཤེས་པར་བྱའོ། །སངས་རྒྱས་ཀྱི་མཛད་པ་ལྷུན་གྱིས་གྲུབ་
ཅིང་རྒྱུན་མི་འཆད་པའི་ཚུལ་བཤད་པ་ནི། ཇི་ལྟར་ན་སུམ་ཅུ་རྩ་
གསུམ་པའི་ལྷའི་གནས་ཀྱི་རྔ་དག་སྐྱེས་བུས་རྩོལ་བས་མ་བརྡུངས་
པར་འདུས་བྱས་ཐམས་ཅད་ལ་མི་རྟག་པ་ལ་སོགས་པ་སྟོན་པའི་སྒྲ་ཆ
60



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མནི་ཀུན་ཏུ་འབྱུང་བ་ལྟར། དེ་བཞིན་དུ་རྒྱལ་བ་རྣམས་ཀྱང་རྣམ་
པར་རྟོག་པའི་གཟོ་མེད་པར། གདུལ་བྱའི་ཁམས་དང་མཐུན་པའི་
བཤད་པ་དག་ནི་ཀུན་ཏུ་འབྱུང་པོར་ཇི་ལྟར་ན་ནོར་བུ་རིན་་་
པོ་ཆེ་འབད་པ་མེད་པར་རང་གི་འོད་ནི་ཀུན་ཏུ་སྟོན་པ་ལྟར།
སངས་རྒྱས་རྣམས་ཀྱང་རྣམ་པར་རྟོག་པའི་གཟོ་མེད་པར། དེ
བཞིན་དུ་སྐུ་ཡི་མཛད་པ་དག་ཀྱང་ངེས་པར་སྟོན་པ་ཡིན་ནོ། །
ཇི་ལྟར་ནམ་མཁའ་ལ་འཇིག་རྟེན་གྱི་ཆགས་པ་དང་འཇིག་པའི་
བྱ་བ་རྒྱུན་མི་འཆད་པར་སྣང་བ། དེ་བཞིན་དུ་ཟག་པ་མེད་
པའི་དབྱིངས་ན་ཡང་། རྒྱལ་བའི་མཛད་པ་རྒྱུན་མི་འཆད་
པར་སྣང་ངོ༌། །དེ་བཤད་པ་ནི་ཇི་ལྟར་ནམ་མཁའ་ལ་དུས་རྟག་ཏུ་
ནི༑ འཇིག་རྟེན་ཆགས་འཇིག་གི་བྱ་བ་མ་ཉམས་ཤིང་ལྷན་ཅིག་
འབྱུང་བ་ལྟར། དེ་བཞིན་དུ་ཟག་པ་མེད་པའི་དབྱིངས་ན་
ཡང་། སངས་རྒྱས་ཀྱི་ཕྲིན་ལས་གདུལ་བྱ་ཡོད་མེད་ཀྱིས་སྐྱེ་ཞིང་
འབྲིའོ༑ །ཟག་པ་མེད་པའི་དབྱིངས་ཟབ་པའི་ཚུལ་ལས་བརྩམས་ཏེ་
བཤད་པ་ནི་སྔ་མ་སོ་སོའི་སྐྱེ་བོའི་ཆོས་ཉིད་དང་ཕྱི་མར་ཏེ་་
འཕགས་པའི་ཆོས་ཉིད་ལ་ཁྱད་པར་མེད་ཀྱང་། སྒྲིབ་པ་ཀུན་ཀྱི་
དྲི་མ་མེད་པར་གྱུར་པས་དེ་བཞིན་ཉིད་ནི་སངས་རྒྱས་སུ་་་
འདོད་པས་སྔ་ཕྱི་ཁྱད་པར་མེད་པས་དག་པ་ཡང་མ་ཡིན་ལ་ཕྱིས་་
དྲི་མ་དག་པའི་ཕྱིར་མ་དག་པ་ཡང་མིན་ནོ། །སྟོང་པ་ཉིད་ནི་
རྣམ་པར་དག་པར་གྱུར་ན། དེ་བཞིན་ཉིད་བདག་མེད་པ་མཆོག་།
61



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པགི་བདག་ཐོབ་པས། སངས་རྒྱས་རྣམས་ཀྱི་མཆོག་ཏུ་དག་པའི་
བདག་ཐོབ་པའི་ཕྱིར་དེ་ནི་བདག་ཉིད་ཆེན་པོ་རྣམས་ཀྱིས་་་་་་་
རྟོགས་པའི་བདག་ཏུ་འགྱུར་རོ། །རྒྱུ་མཚན་དེའི་ཕྱིར་ན་སངས་
རྒྱས་ཉིད་ནི་གང་ཟག་དང་ཆོས་ལ་བདག་མེད་པའི་མཚན་ཉིད
ཡིན་པས་ཡོད་པ་མིན་ཞིང་རྣམ་པར་དག་པའི་བདག་ཉིད་ཡིན་་་་་
པའི་ཕྱིར་མེད་པར་ཡང་ནི་མི་བརྗོད་དོ། །དེ་ལྟར་སངས་རྒྱས་
ལ་དེ་བཞིན་གཤེགས་པ་ནོངས་ཕན་ཆད་ཡོད་དམ་མེད་ཅེས་བྱ་བ་་་
ལ་སོགས་པ་དེ་སྐད་དུ་འདྲི་ན། ལུང་མ་བསྟན་པའི་ཚུལ་དུ་
འདོད་དོ། །ཇི་ལྟར་ལྕགས་ལ་ཚ་བ་ཞི་བ་དང༌། མིག་ལ་རབ་
རིབ་ཞི་བ་ན་གདུང་བ་དང་རབ་རིབ་ཡོད་པའང་མ་ཡིན་ལ་ཞི་་་་
བའི་མཚན་ཉིད་མེད་པའང་མ་ཡིན་པ་ལྟར། སངས་རྒྱས་རྣམས་
ཀྱི་ཉོན་སྒྲིབ་སྤངས་པའི་སེམས་དང་ཤེས་སྒྲིབ་སྤངས་པའི་ཡེ་ཤེས་
ལ་འདོད་ཆགས་དང་མ་རིག་པ་དག་ཡོད་པར་མི་བརྗོད་པ་དང་་་
སེམས་དང་ཤེས་རབ་རྣམ་པར་གྲོལ་བ་ནི་མེད་པར་ཡང་ནི་མི་
བརྗོད་དོ། །ཟག་པ་མེད་པའི་དབྱིངས་ན་སངས་རྒྱས་རྣམས།
ནམ་མཁའ་ལྟར་ལུས་ནི་མེད་ཕྱིར་དང༌། སྔོན་གྱི་སྟེ་བྱང་ཆུབ་
སེམས་དཔའི་དུས་ཀྱི་ལུས་རང་གི་རྗེས་སུ་འབྲང་བའི་ཕྱིར།
གཅིག་མིན་ཞིང་མང་པོ་ཉིད་ཀྱང་མ་ཡིན་ནོ། །སྟོབས་དང་མི་
འཇིགས་པ་ལ་སོགས་པ་སངས་རྒྱས་ཀྱི་ཆོས་རྣམས་འབྱུང་བ་ལ།
བྱང་ཆུབ་ཆེན་པོ་དེ་ནི་རིན་ཆེན་གྱི་འབྱུང་གནས་དང་འདྲ་ལ།པ
62



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ལའགྲོ་བ་མཐའ་ཡས་པའི་དགེ་བའི་ལོ་ཏོག་བསྐྱེད་པ་ལ། སྤྲིན་
ཆེན་པོ་དང་ཡང་འདྲ་བར་འདོད་དོ། །བསོད་ནམས་དང་ཡེ་
ཤེས་ཀྱི་ཚོགས་གཉིས་རབ་ཏུ་རྫོགས་པའི་ཕྱིར། ཟླ་བའི་དཀྱིལ་
འཁོར་ཉ་གང་བ་ལྟ་བུར་འདོད་ཅིང་། ཡེ་ཤེས་ཀྱི་མཐུ་ལས་ཆོས་
ཀྱི་སྣང་བ་ཆེན་པོ་འབྱིན་པར་བྱེད་པའི་ཕྱིར། ཉི་མ་ཆེན་པོ་དང་
འདྲ་བར་འདོད་དོ། །དཔེ་ཇི་ལྟར་ན་ཉི་མའི་དཀྱིལ་འཁོར་གྱི་
འོད་ཟེར་དཔག་ཏུ་མེད་པ་དག་ནུས་པ་གཅིག་ཏུ་འདྲེས་ཤིང་།
རྟག་ཏུ་ལོ་ཏོག་སྨིན་པ་ལ་སོགས་པའི་བྱ་བ་གཅིག་ལ་འཇུག་་་་་་
པར་བྱས་ནས། འཇིག་རྟེན་ལ་ཡང་མུན་པ་བསལ་ཏེ་སྣང་བར་
བྱེད་པ།དེ་བཞིན་དུ་ཟག་པ་མེད་པའི་དབྱིངས་ན་ཡང་།
སངས་རྒྱས་དཔག་ཏུ་མེད་པ་དག་ཆོས་ཀྱི་སྐུ་གཅིག་ཏུ་འདྲེས་་
ཤིང་གདུལ་བྱ་སྨིན་པར་བྱེད་པའི་མཛད་པ་གཅིག་ནི་མཛད་པ་
ལ༑ ཡེ་ཤེས་ཀྱི་སྣང་བ་ཆེན་པོར་མཛད་པར་འདོད་དོ། །དཔེར་
ན་ཉི་མའི་འོད་ཟེར་གཅིག་བྱུང་བ་ན་འོད་ཟེར་ཀུན་ལྷན་ཅིག་
འབྱུང་བ། དེ་བཞིན་དུ་སངས་རྒྱས་རྣམས་ཀྱི་ཡང་། ཡེ་ཤེས་
གཅིག་འབྱུང་བ་ན་ཡེ་ཤེས་ཐམས་ཅད་འབྱུང་བར་ཤེས་པར་བྱ་་་
སྟེ་ཡེ་ཤེས་འགའ་ཞིག་གིས་ཡུལ་འགའ་ཞིག་མི་རྟོགས་པ་དང་ཤེས་་་
བྱ་འགའ་ཞིག་སྔར་རྟོགས་ནས་འགའ་ཞིག་ཕྱིར་རྟོགས་པ་མེད་ཅེས་་
པའི་དོན་ཏོ། །ཇི་ལྟར་ན་ཉི་མའི་འོད་ཟེར་དག །འཇུག་པ་ན་
གླིང་བཞི་པོ་དག་ལ་བདག་གིར་བྱ་བ་མེད་པ་དེ་བཞིན་དུ་
63



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སངས་རྒྱས་ཀྱི་ཡེ་ཤེས་ཀྱང་རང་གི་ཕྲིན་ལས་འཇུག་པའི་ཡུལ་་་་
རྣམས་ལ་བདག་གིར་མཛད་པ་མི་མངའ་འོ། །ཡང་ཇི་ལྟར་ན་ཉི་
མའི་འོད་ཟེར་གཅིག་བཏང་བས། འགྲོ་བ་རྣམས་དུས་གཅིག་
ཏུ་སྣང་བར་བྱེད་པ་ལྟར། དེ་བཞིན་དུ་ཤེས་བྱ་ཐམས་ཅད་ལ་
སངས་རྒྱས་ཀྱི་ཡེ་ཤེས་དུས་ཅིག་ཅར་འཇུག་ཅིང་སྣང་བར་བྱེད་
དོ༑ །ཇི་ལྟར་ཉི་མའི་འོད་ཟེར་རྣམས། སྤྲིན་ལ་སོགས་པས་
བསྒྲིབས་ཏེ་འགའ་ཞིག་ལ་མི་འབབ་པར་འདོད་ལ། དེ་བཞིན་དུ་
སངས་རྒྱས་ཀྱི་ཡེ་ཤེས་རྣམས་ཀྱང་། སེམས་ཅན་གྱི་ནི་སྙིགས་མ་
ལྔ་ཤས་ཆེ་བའི་ཉེས་པས་བསྒྲིབས་ཏེ་སྣོད་དུ་མ་གྱུར་པ་ཉིད་དོ། །
ཇི་ལྟར་ན་མདུད་པའི་ཁྱད་པར་གྱི་དབང་གིས་ན། གོས་ཁ་ཅིག་
ལ་ཚོན་བཀྲ་བ་དང་འགའ་ཞིག་ལ་མི་བཀྲ་བ། དེ་བཞིན་དུ་སྔོན་
གྱི་སྨོན་ལམ་དང་སྤྱོད་པ་ལ་སོགས་ཀྱིས་འཕེན་པའི་དབང་གིས་་
ན་སངས་རྒྱས་རྣམས་ཀྱི་རྣམ་པར་གྲོལ་བའི་ཡེ་ཤེས་ནི་བཀྲ་བ་་་་
ཉིད་དུ་འགྱུར་ལ་ཉན་རང་གི་རྣམ་པར་གྲོལ་བའི་ཡེ་ཤེས་ནི་དེ་
བཞིན་དུ་མི་བཀྲའོ། །དྲི་མ་མེད་པའི་དབྱིངས་ལ་ཚིགས་སུ་བཅད་
པ་བཞིའི་སངས་རྒྱས་ཀྱི་མཚན་ཉིད་ཟབ་པ་དང་ནི་ལྡན་པས་་་
གནས་པ་ཟབ་པ་དང་ལྷག་མ་རྣམས་ཀྱིས་འཕྲིན་ལས་ཟབ་པའི་་
དབྱེ་བ་འདི་ལྟར་བཤད་པ་རྣམས་ནི་ཟག་པ་མེད་པའི་དབྱིངས་དེ་
སྤྲོས་པ་མེད་པའི་ཕྱིར་དཔེར་ན་ནམ་མཁའ་ལ་ཚོན་གྱིས་རི་མོ་་་
འབྲི་བ་དང་འདྲ་བར་རིག་པར་བྱའོ། །ཟབ་པ་ཀུན་ལ་ཡོད་ཀྱང་
64



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
༥སངས་རྒྱས་ཀྱི་ཟབ་པ་དེ་ཁྱད་པར་དུ་འཕགས་པ་ལས་བརྩམས་ཏེ་་
བཤད་པ་ནི་དེ་བཞིན་ཉིད་ནི་ཐམས་ཅད་ལ་ཁྱད་པར་མེད་་་
ཀྱང་དེ་རྣམ་པར་དག་པར་གྱུར་པ་ནི་དེ་བཞིན་གཤེགས་པ་
ཉིད་ཡིན་པ་དེ་ཡི་ཕྱིར་འགྲོ་བ་ཀུན་དེ་བཞིན་གཤེགས་པ་དེ་ཡི་
སྙིང་པོ་ཅན་ཡིན་ནོ། །དེ་ཡང་ཉན་ཐོས་རྣམས་ཀྱི་ཚོགས་
བསགས་པའི་འབྱོར་བས་ནི་འཇིག་རྟེན་པ་ཡི་ཚོགས་ཐམས་
ཅད་ཟིལ་གྱིས་གནོན་ལ། རང་སངས་རྒྱས་ཀྱི་ས་པ་རྣམས་ཀྱི་
འབྱོར་བ་ཡིས་ཉན་ཐོས་ཀྱི་འབྱོར་བ་ཡང་ཟིལ་གྱིས་གནོན་ཞིང་
རང་སངས་རྒྱས་ཀྱི་འབྱོར་བ་དེ་ཡིས་བྱང་ཆུབ་སེམས་དཔའ་ཡི་་
འབྱོར་བའི་བརྒྱ་དང་སྟོང་གི་ཆར་ཡང་མི་ཕོད་དོ། །རྒྱལ་སྲས་ཀྱི་
འབྱོར་བ་དེ་ཡིས་དེ་བཞིན་གཤེགས་པ་ཡང་དག་པར་རྫོགས་་་་
པའི་སངས་རྒྱས་དེ་ཡི་འབྱོར་བའི་བརྒྱ་དང་སྟོང་གི་ཆར་ཡང་མི་་
ཕོད་དོ། །སངས་རྒྱས་རྣམས་ཀྱི་འབྱོར་བ་ནི་གང་ཟག་གང་གི་
དོན་དང་འཇིག་རྟེན་གྱི་ཁམས་གང་དུ་དང་ཇི་ལྟར་ཏེ་ཅི་འདྲ་བ་་་
དག་གིས་དང་། མང་ཉུང་ཇི་ཙམ་པ་དང་དུས་གང་གིས་འཇུག་
པ་ནི་ཟབ་པས་ན་བསམ་ཡས་ཤིང་རབ་ཏུ་དབྱེ་བ་དཔག་ཏུ་་་་་་
མེད་པར་འདོད་དོ། །མིག་ལ་སོགས་པའི་དབང་པོ་ལྔ་རྣམས་
གཞན་ཏུ་གནས་གྱུར་ན། དབང་པོ་ལྔ་པོ་ཐམས་ཅད་དོན་ལྔ་པོ་
ཀུན་ལ་འཇུག་པའི་འབྱོར་བ་དམ་པ་དང་དབང་པོ་ཐམས་ཅད་་་
ཀྱི་སྟེ་མིག་ལྟ་བུ་ལ་མཚོན་ན་ཐོག་མར་ཕྱོགས་བཞི་དང་སྟེང་འོག་གི་
65



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དབྱེ་བས་དྲུག་དང་དེ་རེ་རེ་ཕྱོགས་བཅུར་ཕྱེས་ནས། ཤར་ཕྱོགས་ཀྱི་
གཟུགས་མཐོང་བ་བཞག་ལ་གཞན་བཞི་བརྩི་བ་དང་ཕྱོགས་ལྷག་མ་་
དགུ་ལ་དེ་བཞིན་ཕྱེ་བས་བཞི་བཅུ་དང་གཞན་ལྔ་ལ་ཡང་དེ་བཞིན་་
བརྩིས་ཏེ་བསྡོམ་པས་ཉིས་བརྒྱ་བཞི་བཅུ་དང་། རྣ་བ་ལ་སོགས་པ་
ལ་ཡང་དེ་ལྟར་བརྩིས་པས་དབང་པོའི་ཡོན་ཏན་བརྒྱ་ཕྲག་བཅུ་་་
གཉིས་འབྱུང་བ་ལ་འབྱོར་བ་དམ་པ་འཐོབ་པར་འགྱུར་རོ། །
ཉོན་མོངས་པ་ཅན་གྱི་ཡིད་ནི་གཞན་དུ་གནས་ཡོངས་སུ་གྱུར་པ་་
ན༑ འབྱོར་བ་དང་མཐུན་པར་སྤྱོད་པ་རྣམ་པར་མི་རྟོག་པའི།
ཡེ་ཤེས་ཤིན་ཏུ་དྲི་མ་མེད་པ་ལ་འབྱོར་བ་དམ་པ་འཐོབ་པར་་་
འགྱུར། གཟུགས་ལ་སོགས་པ་དོན་ལྔ་དང་བཅས་པའི་འཛིན་པ་
མིག་ཤེས་ལ་སོགས་པ་ལྔ་པོ་གཞན་དུ་གནས་གྱུར་ན་རང་གིས་ཇི་
ལྟར་འདོད་པ་བཞིན་དུ་ལོངས་སྤྱོད་པ་དང་དེ་དག་གཞན་ལ་་་
ཡང་བསྟན་པའི་ཕྱིར་ཞིང་ནི་དག་པ་ལ་འབྱོར་བ་དམ་པ་་་་་༌
འཐོབ་པར་འགྱུར་རོ། །རྣམ་པར་རྟོག་པ་གཞན་དུ་གནས་གྱུར་
ན་ནི་དུས་རྣམས་རྟག་ཏུ་སོ་སོ་ཡང་དག་པར་རིག་པ་བཞིའི་ཡེ་་
ཤེས་དང་། ཕྲིན་ལས་རྣམས་ཀུན་ལ་དུས་ཐམས་ཅད་དུ་ཐོགས་
པ་མེད་པ་ལ་འབྱོར་བ་དམ་པ་འཐོབ་པར་འགྱུར་རོ། །རྟེན་དུ་
གྱུར་པའི་ཀུན་གཞིའི་རྣམ་པར་ཤེས་པ་ནི་གནས་གཞན་དུ་གྱུར་་་ཟླ
པ་ན་སངས་རྒྱས་རྣམས་ཀྱི་དྲི་མ་མེད་པའི་གནས་ཏེ་ཟག་མེད་་་
ཀྱི་དབྱིངས་ལ་ནི་མི་གནས་པའི་མྱ་ངན་ལས་འདས་པ་ཡི་་་་
66



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པ་ལ་་་་་་་་་འབྱོར་བ་དམ་པ་འཐོབ་པར་འགྱུར་རོ། །འཁྲིག་པ་གནས་
གཞན་དུ་གྱུར་ན་ནི་སངས་རྒྱས་ཀྱི་བདེ་བར་གནས་པ་དང༌།
མོ་སྟེ་བུད་མེད་མཐོང་བ་ན་ཉོན་མོངས་པ་སྐྱེ་བ་མེད་པ་
འབྱོར་བ་དམ་པ་འཐོབ་པར་འགྱུར་རོ། །ནམ་མཁར་འཛིན་
པའི་འདུ་ཤེས་གནས་གཞན་དུ་གྱུར་ན་ནམ་མཁའ་མཛོད་དུ་་་་་
གྱུར་ནས་ཅི་བསམ་པའི་དོན་ནི་འབྱོར་བ་དང་། ཇི་ལྟར་འདོད་
པ་བཞིན་དུ་འགྲོ་བ་དང་ནམ་མཁའི་མཚན་ཉིད་དུ་མཐོང་བས་་་་་
གཟུགས་རྣམ་པར་འབྱེད་པ་ལ་འབྱོར་བ་དམ་པ་འཐོབ་པར་
འགྱུར་རོ། དེ་ལྟར་སངས་རྒྱས་རྣམས་ཀྱི་དྲི་མ་མེད་པའི་
གནས་ཏེ་ཟག་པ་མེད་པའི་དབྱིངས་ན་གཞན་དུ་གྱུར་པ་དཔག་
ཏུ་མེད་ལ་བསམ་ཡས་པ་གཞན་དོན་གྱི་བྱ་བ་བསྒྲུབ་པ་ཡི་ཕྲིན་་
ལས་ལ་དབང་འབྱོར་བ་དཔག་ཏུ་མེད་པར་འདོད་དོ། །སངས་
རྒྱས་རྣམས་ཀྱིས་སེམས་ཅན་ཡོངས་སུ་སྨིན་པར་བྱེད་པའི་རྒྱུ་ལས་་་
བརྩམས་ཏེ་བཤད་པ་ནི་འདི་ན་འཇིག་རྟེན་ཁམས་ཀྱི་གདུལ་བྱ་་་
ཡོད་པའི་ཕྱོགས་དང་ཕྱོགས་སུ་རྒྱལ་བའི་ལེགས་པར་བཤད་་
པའི༑ དགེ་བ་གོང་ནས་གོང་དུ་འཕེལ་བའི་འཇིག་རྟེན་རྣམས་
རྣམ་པར་དག་པའི་མཆོག་མི་གནས་པའི་མྱ་ངན་ལས་འདས་པའི་་
བར་དུ་རབ་ཏུ་འགྲོ་བར་བྱེད་ལ་ཐེག་ཆེན་གྱི་དགེ་བ་མ་བསགས་
པ་རྣམས་དགེ་བ་འཕེལ་བའི་མཆོག་ཏུ་འགྲོ་བར་བྱེད་དོ། །དེ་
ལྟར་མ་སྨིན་པ་ནི་དགེ་བའི་རྩ་བ་འཕེལ་བའི་མཆོག་ཏུ་འགྲོ་བས་་ཚ
67



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྨིན་པར་འགྲོ་བའམ་སྨིན་པ་ནི་ཤིན་ཏུ་རྣམ་པར་དག་པའི་མཆོག་་
སངས་རྒྱས་ཀྱི་སར་རྟག་ཏུ་འགྲོའང་འཇིག་རྟེན་མཐའ་ཡས་པའི་་
ཕྱིར་སེམས་ཅན་མ་ལུས་པ་ཐར་བར་འགྱུར་བ་ནི་མིན་ནོ། །དེ་
ལྟར་འཇིག་རྟེན་ཕྱོགས་ཕྱོགས་ཀྱི་གནས་ལ་བརྟེན་པ་རྣམས་་
རྟག་པར་དུས་དང་གནས་སྐབས་ཀུན་ཏུ་བྱང་ཆུབ་ཆེན་པོ་
འཐོབ་པར་དཀའ་བ་སྟོབས་ལ་སོགས་པའི་ཡོན་ཏན་མཆོག་་་་
དང་ལྡན་པ་གཞན་ན་མེད་པས་རྨད་དུ་བྱུང་བ་ཅན་གཞན་དུ་མི་་
འགྱུར་བས་རྟག་པ་དང་རྒྱུན་མི་འཆད་པས་བརྟན་པ་དང་དེ་ནི་་་
སྐྱབས་མེད་རྣམས་ཀྱི་སྐྱབས་སུ་གྱུར་པ་གང་ཡིན་པ་ཐོབ་པ་དེ་
ནི༑ ཡ་མཚན་ཆེ་ལ་དེ་དང་མཐུན་པའི་ལས་ཀྱི་ཚུལ་བཟང་པོ་
སྤྱད་པའི་ཕྱིར་ཡ་མཚན་ཆེ་བའང་མེད། སངས་རྒྱས་དེ་ནི་དུས་
ཅིག་ཅར་དུ་འཇིག་རྟེན་ལ་ལར་ཐབས་ཀྱི་སྒོ་མང་པོ་བརྒྱ་ཕྲག་་་
དུ་མ་ནས་ཆོས་ཀྱི་འཁོར་ལོ་བསྐོར་བ་དང་ཞིང་ལ་ལར་སྐྱེ་བར་་
མི་སྣང་བ་དང་ལ་ལར་སྐྱེ་བོའི་སྤྱོད་པ་སྟེ་སྐྱེས་པའི་རབས་ཀྱི་་་་
ཁྱད་པར་སྣ་ཚོགས་སྟོན་པ་དང་། ཡང་ལ་ལར་མངོན་པར་བྱང་
ཆུབ་པ་དང་རྣམ་པ་ཐམས་ཅད་དུ་ལ་ལར་དེ་ནི་མྱ་ངན་ལས་་་་
འདས་པར་སྟོན་ཀྱང་སངས་རྒྱས་དེ་ནི་ཟག་པ་མེད་པའི་གནས་་
དེ་ལས་ཀྱང་རྣམ་པར་གཡོ་བར་མི་མངའ་ལ་དེ་དག་ཐམས་
ཅད་སྟོན་པར་མཛད་དོ། །སངས་རྒྱས་རྣམས་ནི་སེམས་ཅན་གྱི་
དོན་བྱེད་པ་ན་འདི་སྙམ་དུ་ལུས་ཅན་འདི་དག་ནི་བདག་གིས་
68



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
10སྔར་སྨིན་པར་བྱས་ཤེའམ་འདི་དག་ནི་མ་འོངས་པ་ན་རབ་ཏུ་་་
སྨིན་པར་བྱ་ཞེའམ་གཞན་ཡང་ལུས་ཅན་འདི་དག་ད་ལྟར་སྨིན་་
པར་བྱེད་དོ་སྙམ་དུ་སེམས་མངོན་པར་འདུ་མཛད་པར་མི་
མངའ་བར་ཡང་གདུལ་བྱ་གནས་པའི་ཕྱོགས་ཕྱོགས་ཀུན་ཏུ་་་༌
དུས་རྟག་པར་ཐེག་པའི་སྒོ་གསུམ་ནས་ཕ་རོལ་དུ་ཕྱིན་པ་དྲུག་ལ་
སོགས་པ་དགེ་བའི་ཆོས་རྣམས་ཀྱིས་ནི་གདུལ་བྱའི་སྐྱེ་བོ་རབ་་་
ཏུ་སྨིན་པར་འགྱུར་བ་ཉིད་ཡིན་ནོ། །ཡང་ཇི་ལྟར་ན་ཉི་མ་དེ་
ཉིད་འབད་རྩོལ་མེད་པར་ཕྱོགས་དང་ཕྱོགས་རྣམས་ཀུན་ཏུ་
འོད་ཟེར་དག །བྱེ་བ་རབ་འབྱམས་ཁ་དོག་རབ་ཏུ་གསལ་བ་
མང་པོས་ལོ་ཏོག་རྣམ་པར་སྨིན་པར་བྱེད་པ་ལྟར། དེ་བཞིན་
དུ་ཆོས་ཀྱི་འོད་ཟེར་གྱི་སྣང་བ་དང་ལྡན་པའི་སངས་རྒྱས་ཀྱི་ཉི་ ་
མའང་སྡུག་བསྔལ་ཐམས་ཅད་རབ་ཏུ་ཞི་བར་བྱེད་པ་ཆོས་ཀྱི་་་
འོད་ཟེར་རབ་འབྱམས་དག་གིས་ཕྱོགས་དང་ཕྱོགས་མཚམས་་
ཀུན་ཏུ་ ་སེམས་ཅན་རྣམས་ཡོངས་སུ་སྨིན་པར་མཛད་དོ། །ཡང་
ཇི་ལྟར་ན་མར་མེ་གཅིག་ལས་མཆེད་པའི་མར་མེའི་ཚོགས་
རབ་ཏུ་མང་པོ་དཔག་ཏུ་མེད་ཅིང་གྲངས་མེད་པ་དག་འབྱུང་་་
ཡང་རྩ་བའི་མར་མེ་དེ་ལ་ཟད་པ་མེད་པ་དེ་བཞིན་དུ་ཡོངས་སུ་་
སྨིན་པ་ཡང་དག་པར་རྫོགས་པའི་སངས་རྒྱས་གཅིག་ལས་སྨིན་་་
པའི་ཚོགས་སངས་རྒྱས་རབ་ཏུ་མང་པོ་གྲངས་མེད་དཔག་ཏུ་་་
མེད་པ་འབྱུང་ཡང་སངས་རྒྱས་སྔ་མའི་ཡོན་ཏན་དེ་ལ་ཟད་པ་་་
ད
69



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མེད་དོ། །དཔེ་ཇི་ལྟར་ན་རྒྱ་མཚོ་ཆེན་པོ་འདི་ནི་ཆུ་ཡི་རྒྱུན་མང་
པོར་འབབ་པ་དག་གིས་ངོམས་པར་མི་འགྱུར་ཞིང་ཆུ་ཆེན་མང་
པོ་རབ་ཏུ་འབབ་པས་འཕེལ་ཏེ་མཐོ་བར་ཡང་ནི་མི་འགྱུར་་་་
བ་དེ་བཞིན་དུ་སངས་རྒྱས་ཀྱི་ཁམས་ཟག་པ་མེད་པའི་དབྱིངས་་
ཀྱང་དྲི་མས་དག་པའི་གང་ཟག་འཇུག་པ་རྟག་ཏུ་རྒྱུན་མི
འཆད་པས་ཀྱང་གོ་སྐབས་ཡོད་པའི་ཕྱིར་ངོམས་པ་མི་མངའ་་་༌
ཞིང་ལྷག་པ་མེད་པའི་ཕྱིར་འཕེལ་བར་མི་འགྱུར་བ་དེ་ནི་འདིར་
རྨད་དུ་བྱུང་བའི་མཆོག་ཡིན་ནོ། །ཆོས་ཀྱི་དབྱིངས་རྣམ་པར་དག་
པའི་དབང་དུ་བྱས་ནས་ངོ་བོའི་དོན་ནི་ཆོས་རྣམས་ཀུན་ཀྱི་དེ་་་
བཞིན་ཉིད་ཉོན་མོངས་པ་དང་ཤེས་བྱའི་སྒྲིབ་པ་གཉིས་ཀྱིས་
དག་པའི་མཚན་ཉིད་དེ་དང་། དངོས་པོ་དང་དེ་ལ་དམིགས་
པ་ཤེས་པ་དག་ལ་དབང་ཟད་མི་ཤེས་པའི་མཚན་ཉིད་དོ། །
མཉམ་བཞག་གི་ཆོས་ཉིད་རྟོགས་ཤིང་རྗེས་ཐོབ་ཀྱིས་མཉམ་བཞག་
རྟོགས་པ་རྒྱུན་མི་འཆད་དོ་ཞེས་པའི་དོན་ཏོ། །དེ་བཞིན་ཉིད་ཤེས་
པའི་ཐབས་ཐེག་པ་ཆེན་པོ་ནས་བྱུང་བའི་རིགས་པའི་སྒོ་ཐམས་་་་
ཅད་ནས་བསྒོམས་པ་ལས་ནི་ཡང་དག་པར་འབྱུང་བས་དེ་་་་་
ཆོས་ཀྱི་དབྱིངས་རྣམ་པར་དག་པའི་རྒྱུའོ། །སེམས་ཅན་ཀུན་ལ་།
རྣམ་པ་ཀུན་ཏུ་ཕན་པ་དང་བདེ་བ་གཉིས་སྐྱེད་པ་མི་ཟད་པ་་་་
ཉིད་ཀྱི་འབྲས་བུ་ཅན་ནོ། །གདུལ་བྱ་དང་མཚམས་པའི་སྐུ་སྟོན་པ་
དང་གསུང་ཆོས་ཀྱི་སྒྲ་འབྱུང་བ་དང་གཞན་གྱི་སེམས་བྱིན་གྱིས་་་
70



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བརླབ་པ་ལྟ་བུ་ཐུགས་སྤྲུལ་པའི་སྦྱོར་བའི་ཐབས་ཀྱི་ཕྲིན་ལས་་་
ཅན་ཏེ། ཏིང་ངེ་འཛིན་དང་གཟུངས་ཀྱི་སྒོ་དང་བསོད་ནམས་
དང་ཡེ་ཤེས་ཀྱི་ཚོགས་དཔག་ཏུ་མེད་པ་གཉིས་དང་ལྡན་པ་ནི་་་
ལྡན་པའི་དོན་ཏོ། །རང་བཞིན་གྱི་སྐུ་དང་ཐེག་ཆེན་གྱི་ཆོས་ལ་
རྫོགས་པར་ལོངས་སྤྱོད་པའི་སྐུ་དང་སྤྲུལ་པའི་སྐུ་དག་གིས་ཐ་་་
དད་དུ་འཇུག་པ་སྟེ་འདི་རྣམས་ནི་སངས་རྒྱས་ཀྱི་ཆོས་་་་་་་་་
དབྱིངས་རྣམ་པར་དག་པ་ཡིན་པར་བཤད་དོ། །སངས་རྒྱས་
རྣམས་ཀྱི་སྐུ་ཡི་དབྱེ་བ་ནི་རང་བཞིན་གྱི་སྐུ་དང་ལོངས་སྤྱོད་་་་
རྫོགས་པའི་སྐུ་དང་། དེ་གཉིས་ལས་གཞན་ནི་སྤྲུལ་པའི་སྐུ་ཡིན་
ཏེ་སྐུ་དང་པོ་དེ་ནི་ཕྱི་མ་གཉིས་པོའི་རྟེན་ཡིན་ནོ། །ལོངས་
སྤྱོད་རྫོགས་པའི་སྐུ་ནི་འཇིག་རྟེན་གྱི་ཁམས་ཀུན་ཏུ་རྒྱལ་སྲས་ཀྱི་
འཁོར་ཡོངས་སུ་སྡུད་པ་དང་སངས་རྒྱས་ཀྱི་ཞིང་དང་མཚན་གྱི་
རྣམ་གྲངས་དང་སྐུའི་བཀོད་པ་དང་ཆོས་ལ་རྫོགས་པར་ལོངས་་་་
སྤྱོད་པ་དང་འཁོར་གྱི་བསམ་པ་ལ་ལྟོས་པའི་མཛད་པ་དག་གིས་
ཐ་དད་པར་རྣམ་པར་བཞག་པ་ཉིད་དོ། །སངས་རྒྱས་ཐམས་ཅད་
ཀྱི་རང་བཞིན་གྱི་སྐུ་ནི་ཁྱད་པར་མེད་པ་ཉིད་ཀྱིས་མཉམ་པ་་་༌་་
དང་ཤེས་པར་དཀའ་བས་ཕྲ་ཞིང་ལོངས་སྤྱོད་རྫོགས་པའི་སྐུ་དེ་་་་
དང་འབྲེལ་བ་དང་ཐེག་ཆེན་གྱི་ཆོས་ལ་དགྱེས་དགུར་ལོངས་་་
སྤྱོད་པར་བསྟན་པར་བྱ་བ་ལ་ལོངས་སྤྱོད་རྫོགས་པ་སྐུ་འབྱོར་་
བའི་རྒྱུར་འདོད་དོ། །སངས་རྒྱས་རྣམས་ཀྱི་སྤྲུལ་པ་དཔག་ཏུ་
71



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མེད་པས་གཞན་དོན་བྱེད་པ་ཉིད་སྤྲུལ་པའི་སྐུར་ནི་འདོད་པ་་་
སྟེ། རང་དང་གཞན་གྱི་དོན་གཉིས་ཕུན་སུམ་ཚོགས་པ་ནི་རྣམ་
པ་ཐམས་ཅད་དུ་གོ་རིམ་བཞིན་ལོངས་སྤྱོད་རྫོགས་པ་དང་སྤྲུལ་་་་
པའི་སྐུ་གཉིས་ལ་གནས་སོ། །དྲི་ཟའི་རྒྱལ་པོ་རབ་དགའ་འདུལ་
བའི་དོན་དུ་པི་ཝཾ་ལེན་པ་ལ་སོགས་པ་བཟོ་དང་སྲོག་ཆགས་ངེས་་་
པ་ལ་སོགས་པ་སྐྱེ་བ་དང་བྱང་ཆུབ་ཆེན་པོ་མཆོག་གི་སྤྲུལ་སྐུ་དང་
མྱ་ངན་ལས་འདས་པ་ལ་སོགས་པ་ཡང་རྟག་ཏུ་སྟོན་པས་་་་་་་་
སངས་རྒྱས་སྤྲུལ་པའི་སྐུ་འདི་ནི་གདུལ་བྱ་རྣམ་པར་གྲོལ་བའི་
ཐབས་ཆེན་པོ་ཡིན་ནོ། །སྐུ་གསུམ་པོ་དེ་དག་གིས་སངས་རྒྱས་
ཀྱི་སྐུ་ཐམས་ཅད་བསྡུས་པར་ནི་ཤེས་པར་བྱ་སྟེ། སྐུ་གསུམ་
དག་གིས་ལོངས་སྐུ་རང་དོན་དང་སྤྲུལ་སྐུ་གཞན་གྱི་དོན་དང་
འདི་གཉིས་ཀྱི་རྟེན་རང་བཞིན་གྱི་སྐུ་དང་བཅས་པར་བསྟན་ནོ།།
སངས་རྒྱས་ཐམས་ཅད་ཀྱི་སྐུ་གསུམ་པོ་དེ་དག་ནི་གོ་རིམ་བཞིན་དུ་
རྟེན་གྱིས་ནི་ཆོས་ཀྱི་དབྱིངས་ཐ་མི་དད་པའི་ཕྱིར་དང་དགོངས་་་
པ་ལས་ནི་སངས་རྒྱས་ཀྱི་དགོངས་པ་ཐ་མི་དད་པའི་ཕྱིར་དང་ཕྲིན་
ཐུན་མོང་དུ་མཛད་པས་འཕྲིན་ལས་ཀྱི་ནི་མཉམ་པ་ཉིད་་་
དོ། །ངོ་བོ་ཉིད་ཀྱི་སྐུ་ནི་རང་བཞིན་གྱིས་རྟག་པ་དང་ལོངས་སྤྱོད་
རྫོགས་པའི་སྐུ་ནི་རྒྱུན་མི་འཆད་པའི་རྟག་པ་དང་། སྤྲུལ་པའི་སྐུ་
ནི་མི་སྣང་བར་བྱས་ནས་ཡང་དང་ཡང་དུ་སྤྲུལ་པ་ཀུན་ཏུ་སྟོན་པས་
རྒྱུན་གྱིས་རྟག་པས་ན་དེ་དག་རྟག་པ་ཉིད་དོ། །སངས་རྒྱས་ཀྱི་ཡེ་ལ
ལས་
72



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
དཤེས་རྣམ་པར་དབྱེ་བ་ལས་བརྩམས་ཏེ་བཤད་པ་ནི་མེ་ལོང་ལྟ་བུའི་
ཡེ་ཤེས་ནི་མི་གཡོ་བ་དང་རྟེན་ནོ། །ཡེ་ཤེས་གསུམ་ནི་དེ་ལ་
བརྟེན་པ་དང་གཡོ་བ་སྟེ། མཉམ་པ་ཉིད་དང་སོ་སོར་རྟོག་པ་
དང་བྱ་བ་སྒྲུབ་པ་ཁོ་ནའོ། །མེ་ལོང་ལྟ་བུའི་ཡེ་ཤེས་ང་ཡི་བ་
མེད་པ་དང་། ཡུལ་གྱི་སྒོ་ནས་ཡོངས་སུ་མ་ཆད་པ་དང་དུས་ཀྱི་སྒོ་
ནས་རྟག་ཏུ་ལྡན་པ་དང་། སྒྲིབ་པ་མེད་པས་ཤེས་བྱ་ཀུན་ལ་མ་
རྨོངས་ལ་རྣམ་པ་མེད་པས་རྟག་ཏུ་དེ་ལ་མངོན་དུ་ཕྱོགས་པ་་་་
ཡང་མིན་ནོ། །མཉམ་པ་ཉིད་ཀྱི་ཡེ་ཤེས་ལ་སོགས་པ་ཡེ་ཤེས་ཀུན་
ཀྱི་རྒྱུ་ཡིན་པའི་མཚན་ཉིད་ཀྱི་ཕྱིར་ཡེ་ཤེས་ཐམས་ཅད་ཀྱི་འབྱུང་
གནས་ཆེན་པོ་འདྲ་བ་དང་། ལོངས་སྤྱོད་རྫོགས་པའི་སངས་
རྒྱས་ཉིད་ཀྱང་ཡིན་ལ་ཡེ་ཤེས་གསུམ་གྱི་གཟུགས་བརྙན་འབྱུང་་
བའི་ཕྱིར་མེ་ལོང་ལྟ་བུའོ། །མཉམ་པ་ཉིད་ཀྱི་ཡེ་ཤེས་འབྱུང་བར་
འདོད་ལ་བྱང་ཆུབ་སེམས་དཔའ་མངོན་པར་རྟོགས་པའི་དུས་ན་་་་
སེམས་ཅན་རྣམས་ལ་མཉམ་པ་ཉིད་ཀྱི་ཤེས་པ་ཐོབ་པ་གང་ཡིན་་་
པ་དེ་བསྒོམ་པ་དག་པའི་སྒོ་ནས་སེམས་ཅན་ལ་མཉམ་པ་ཉིད་ཀྱི་་
ཡེ་ཤེས་འབྱུང་བར་འདོད་པར་འདོད་ལ་སྲིད་ཞི་གཉིས་ཀྱི་མཐའ་་་
ལ་མི་གནས་པར་ཞི་བར་ཞུགས་པ་ནི་མཉམ་པ་ཉིད་ཀྱི་ཡེ་་༌་་་
ཤེས་ཡིན་པར་འདོད་དོ། །དུས་རྣམས་ཀུན་ཏུ་སེམས་ཅན་བདེ་
བ་དང་ལྡན་པར་བཞེད་པའི་བྱམས་པ་ཆེན་པོ་དང་སྡུག་བསྔལ་་་་
དང་བྲལ་བར་བཞེད་པའི་ཐུགས་རྗེ་ཆེན་པོ་དག་དང་ལྡན་ཞིང་།
73



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སེམས་ཅན་རྣམས་ལ་མོས་པ་ཇི་ལྟ་བ་བཞིན་དུ་སངས་རྒྱས་ཀྱི་
སྐུ་ནི་ངེས་པར་སྟོན་པ་སྟེ་འདི་ལྟར་སེམས་ཅན་ཁ་ཅིག་གིས་ནི་དེ་
བཞིན་གཤེགས་པ་ཁ་དོག་སྔོན་པོར་ཁ་ཅིག་གིས་ནི་ཁ་དོག་སེར་་་་་
པོར་མངོན་ནོ་ཞེས་བྱ་བ་དེ་ལྟ་བུ་ལ་སོགས་པའོ།་ལ་སོགས་པའོ། །སོ་སོར་རྟོག་
པའི་ཡེ་ཤེས་ནི་ཤེས་བྱ་ཀུན་ལ་དུས་རྟག་ཏུ་མི་ཐོགས་པར་
འབད་རྩོལ་མེད་པར་སྐད་ཅིག་གཅིག་ལ་གསལ་བོར་མཁྱེན་ཅིང་་་་
ཏིང་ངེ་འཛིན་དང་གཟུངས་མང་པོ་འབྱུང་བས་དེ་རྣམས་ཀྱི་་་་
གཏེར་དང་འདྲ་བ་ཁོ་ན་ཡིན་ནོ། །འཁོར་གྱི་དཀྱིལ་འཁོར་
རྣམས་སུ་ནི་ཞིང་དག་པའི་འབྱོར་བ་ཐམས་ཅད་སྟོན་པར་་་་་
མཛད་པ་དང་། འཁོར་གྱི་ཐེ་ཚོམ་ཐམས་ཅད་དུས་གཅིག་ཏུ་
གཅོད་པ་ཡི་ཟབ་ཅིང་རྒྱ་ཆེ་བའི་ཆོས་ཆེན་པོའི་ཆར་ནི་རབ་ཏུ་་
འབེབ་པའོ། །བྱ་བ་སྒྲུབ་པའི་ཡེ་ཤེས་ནི་འཇིག་རྟེན་གྱི་ཁམས་
རྣམས་ཀུན་ཏུ་སྤྲུལ་པ་རྣམ་པ་སྣ་ཚོགས་ཤིང་གྲངས་དཔག་ཏུ་་་་
མེད་པ་བློས་བསམ་ཡས་པའི་སྤྲུལ་པ་ཡིས་སེམས་ཅན་ཀུན་ཀྱི་
དོན་སྒྲུབ་པའོ། །སངས་རྒྱས་ཀྱི་སྤྲུལ་པ་དེ་ནི་རྟག་ཏུ་མཛད་
པ་སྣ་ཚོགས་པར་གྲུབ་པའི་བྱེ་བྲག་དང་། གྲངས་དང་ཞིང་གི་
སྒོ་ནས་རྣམ་པ་ཀུན་ཏུ་བསམ་གྱིས་མི་ཁྱབ་པར་ཤེས་པར་་་༌་
བྱའོ༑ །ཡེ་ཤེས་དེ་དག་གི་རྒྱུ་ནི་ཐོས་པའི་ཆོས་རྣམས་ལེགས་པར་
འཛིན་པའི་ཕྱིར་དང་སེམས་ཅན་ཐམས་ཅད་ལ་བདག་དང་
སེམས་མཉམ་པའི་ཕྱིར་དང་ཟང་ཟིང་མེད་པར་ཡང་དག་པའི་་་པ
74



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཆོས་རབ་ཏུ་སྟོན་པའི་ཕྱིར་དང་གཞན་གྱི་དགོས་པའི་བྱ་བ་་་་་་
སྒྲུབ་པ་ཉིད་ཀྱི་ཕྱིར་རིམ་པ་བཞིན་དུ་ཡེ་ཤེས་བཞི་པོ་ཡང་དག་
པར་འབྱུང་ངོ་། །སངས་རྒྱས་གཅིག་དང་ཐ་དད་མ་ཡིན་པའི་ཚུལ་
གྱི་དབང་དུ་བྱས་ཏེ་བཤད་པ་ནི་སེམས་ཅན་སངས་རྒྱས་ཀྱི་རིགས་་
ཅན་མཐའ་ཡས་པ་རྣམས་རིགས་ཐ་དད་པའི་ཕྱིར་དང་བྱང་ཆུབ་
སེམས་དཔའ་གཞན་གྱིས་ཚོགས་གཉིས་བསགས་པ་དོན་ཡོད་པའི་་
ཕྱིར་དང་སེམས་ཅན་མང་པོ་བྱང་ཆུབ་ལ་བཀོད་དེ་མཛད་པ་་་་་་
རྫོགས་པའི་ཕྱིར་དང་སངས་རྒྱས་ལ་ཐོག་མ་མེད་པའི་ཕྱིར་ན་་་
ཡང་སངས་རྒྱས་གཅིག་ཏུ་རིགས་པ་མིན་དྲི་མ་མེད་པའི་གནས་
ཏེ་ཟག་མེད་ཀྱི་དབྱིངས་ན་ཆོས་ཀྱི་སྐུ་ལ་ཐ་དད་པ་མེད་པའི་ཕྱིར་
མང་པོའང་མིན་ནོ། །སངས་རྒྱས་ཉིད་ལ་འཇུག་པའི་ཐབས་ཀྱི་
དབང་དུ་བྱས་ཏེ་བཤད་པ་ནི་ཀུན་ཏུ་བརྟགས་པའི་ངོ་བོ་ཉིད་དུ་་་
མེད་པ་གང་ཡིན་པ་དེ་ཉིད་ནི་ཡོངས་སུ་གྲུབ་པའི་ངོ་བོ་ཉིད་དུ་་
ཡོད་པ་ཡི་ནི་དམ་པར་འདོད་ལ། ཀུན་ཏུ་བརྟགས་པའི་ངོ་བོ་
ཉིད་རྣམ་པ་ཀུན་ཏུ་མི་དམིགས་པ་གང་ཡིན་པ་དེ་ཉིད་ཡོངས་་་
སུ་གྲུབ་པའི་ངོ་བོ་ཉིད་དམིགས་པ་ཡི་ནི་མཆོག་ཏུ་འདོད། ལམ་
བསྒོམ་པར་བྱ་བ་དང་སྒོམ་པར་བྱེད་པ་རྣམ་པར་མི་ལྟ་བའི་་
སྒོམ་པ་དེ་ནི་བསྒོམ་པ་དམ་པར་འདོད་པ་སྟེ། འབྲས་བུ་ཐོབ་
པར་ལྟ་བ་མེད་པ་རྣམས་ཀྱི་ཐོབ་པ་དེ་ཡང་ནི་དམ་པར་་་་་
འདོད་དོ། །གང་དག་སངས་རྒྱས་ཉིད་ལ་བླ་མ་ཡ་མཚན་གྱི་ཆོས་11
75



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་ལྡན་པར་ལྟ་བ་དང་དེ་གྲུབ་པར་ཡང་དུས་རིང་བར་ལྟ་བ་
དང་མཚན་མ་སྟེ་སེམས་ཀྱི་དམིགས་པར་ལྟ་བ་དང་བདག་གི་་་་
བརྩོན་འགྲུས་ལ་མཆོག་ཏུ་ལྷག་པར་ལྟ་བའི་བྱང་ཆུབ་སེམས་
དཔའ་ང་རྒྱལ་ཅན་དེ་ལྟ་བུ་དག་ནི་དམིགས་པ་ཅན་ཡིན་པས་་་་་
བྱང་ཆུབ་ལས་ནི་རིང་བ་ཞེས་བྱའོ། །གོང་དུ་ཇི་སྐད་བཤད་པ་
དེ་དག་ཀུན་རྟོག་པ་ཙམ་དུ་ལྟ་བ་དེ་ཡི་ཚེ་རྟོག་པ་ཙམ་དེ་ལ་་་་་
ཡང་མི་རྟོག་པའི་བྱང་ཆུབ་སེམས་དཔའ་རྟོག་པ་མེད་པ་རྣམས་ཆུ
ནི་མི་སྐྱེ་བའི་ཆོས་ལ་བཟོད་པ་ཐོབ་པའི་གནས་སྐབས་ན་བྱང་ཆུབ་
ཐོབ་པ་དང་འདྲ་བས་ཐོབ་ཅེས་ངེས་པར་བརྗོད་དོ། །ཀླུང་དག་
ས་ཡི་འོག་ཏུ་མ་སོང་བ་རང་གི་སྣོད་ཀྱི་གནས་རྣམས་ཐ་དད་་་
ཅིང་ཆུ་ཡང་མ་འདྲེས་པས་ཐ་དད་ལ་ཆུ་ཡང་ཆུང་ཞིང་རང་་་་་
རང་དག་གི་བྱ་བ་ཐ་དད་བྱེད་པ་དང་ཆུ་གནས་ཀྱི་སྲོག་ཆགས་་
ཕྲ་མོ་སྟེ་ཆུང་ངུའི་ཉེར་སྤྱད་དུ་འགྱུར་ལ། རྒྱ་མཚོར་སོང་བར་
གྱུར་ན་དེ་དག་ཐམས་ཅད་ཀྱང་གནས་རྣམས་གཅིག་ཏུ་གྱུར་་་
ཅིང་གསེར་གྱི་ས་གཞི་ལ་བརྟེན་པ་དང་ཆུ་ཡང་ཆེ་ལ་རྒྱ་མཚོ་ཆེན་
པོར་གཅིག་ཅིང་བྱ་བ་ཡང་གཅིག་ཏུ་གྱུར་ཅིང་ཆུ་ལ་གནས་པ་་་
ཡི་སྲོག་ཆགས་ཆེན་པོ་མང་པོའི་རྟག་ཏུ་ཉེ་བར་སྤྱད་བྱ་ཆེ་བ་་་
བཞིན་དུ།སངས་རྒྱས་ཉིད་དུ་མ་ཆུད་པའམ་མ་ཞུགས་པའི་
བརྟན་པ་རྒྱལ་སྲས་རྣམས་རྟེན་སྐུ་ལུས་ཀྱང་ཐ་དད་ལ་བློ་གྲོས་
མཆོག་དམན་ཡང་ཐ་དད་ཅིང་ཐམས་ཅད་མཁྱེན་པའི་ཡེ་ཤེས་་་་་
76



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མེད་པས་རྟོགས་པ་ཆུང་བ་དང་རང་གི་ལས་ཀྱི་བྱ་བ་ཐ་དད་ལ་
སེམས་ཅན་ཉུང་ངུའི་དོན་རྟག་ཏུ་ཉེ་བར་སྤྱད་བྱར་འགྱུར་ལ་་ ་
སངས་རྒྱས་ཉིད་དུ་ཞུགས་ན་སྔར་གྱི་རྒྱལ་སྲས་དེ་དག་ཀུན་་་་
རྟེན་ཆོས་ཀྱི་སྐུ་དག་ཀྱང་གཅིག་ཅིང་ཤེས་བྱ་ཐམས་ཅད་མཁྱེན་་་
པའི་རྟོགས་པ་ཆེ་བ་ལ་གཅིག་པ་དང་། སེམས་ཅན་འདུལ་བའི་
མཛད་པ་གཅིག་ཏུ་འདྲེས་ཤིང་དུས་རྟག་པར་ཡང་སེམས་་་་་
ཅན་གྱི་ཚོགས་ཆེན་པོའི་ཉེ་བར་སྤྱད་པ་རྒྱ་ཆེའོ། །སངས་རྒྱས་དེ་
ལ་སྤྲོ་བར་བྱ་འོས་པའི་ཚུལ་ནི་དེ་ལྟར་སངས་རྒྱས་ཉིད་ནི་རང་་་་
དོན་ཕུན་སུམ་ཚོགས་པ་སྟོབས་ལ་སོགས་པ་དཀར་པོའི་ཆོས་དཔེ་
མེད་པ་དང་ལྡན་པའི་ཕྱིར་དང་གཞན་དོན་ཕུན་སུམ་ཚོགས་པ་་་་
འགྲོ་བ་རྣམས་ཀྱི་ཕན་བདེའི་རྒྱུ་ཡི་ཕྱིར་དང་བདེ་བར་གནས་་་་
པའི་ཁྱད་པར་ཟག་མེད་ཀྱི་བདེ་བ་ཁ་ན་མ་ཐོ་བ་མེད་པས་དགེ་བ་་
དང་ཕུལ་དུ་བྱུང་བས་དམ་པ་ཕུང་བོ་ལྷག་མ་མེད་པར་མི་ཟད་པ་་
རྣམས་ཀྱི་འབྱུང་གནས་ཡིན་པའི་ཕྱིར་བློ་ལྡན་རྣམས་ཀྱིས་བྱང་
ཆུབ་ཀྱི་སེམས་དགེ་བ་དེ་ནི་བླང་བའི་རིགས་སོ། །ཐེག་པ་ཆེན་
པོ་མདོ་སྡེའི་རྒྱན་ལས། བྱང་ཆུབ་ཀྱི་ལེའུ་སྟེ་བཅུ་པའོ།། །།
ལེའུ་སྔ་མ་རྣམས་ཀྱི་སྡོམ་ནི། དང་པོ་དང་ཐེག་ཆེན་བཀར་སྒྲུབ་
པ་དང་སྐྱབས་སུ་འགྲོ་བ་དང་རིགས་དང་ནི། དེ་བཞིན་དུ་ནི་
སེམས་བསྐྱེད་དང༌། །རང་གཞན་དོན་དང་དེ་ཁོ་ན་ཉིད་ཀྱི་
77



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པདོན་དང་། མཐུ་དང་ཡོངས་སྨིན་དང་བྱང་ཆུབ་པོ། །དང་པོ་
ནས་བཟུང་སྟེ་རིམ་གྱིས་བྱང་ཆུབ་ཀྱི་ལེའུའི་རྗེས་སུ་འབྲངས་ཏེ་སྦྱར་
བས་ཁོང་དུ་ཆུད་པར་བྱའོ། །མོས་པ་རྣམ་པར་དབྱེ་བའི་དབང་དུ་
བྱས་ཏེ་བཤད་པ་ནི། སྐྱེས་པ་འདས་པ་དང་ད་ལྟར་བྱུང་བ་དང་མ་
སྐྱེས་པ་མ་འོངས་པའང་འཛིན་པ་ནི་ནང་གི་སྟེ་གང་གིས་་་
དམིགས་པ་ལ་མོས་པར་བྱེད་པ་དང་གཟུང་བར་གྱུར་པ་ནི་ཕྱི་་་་
རོལ་གྱིས་སྟེ་གང་ལ་དམིགས་པ་ཉིད་དུ་མོས་པ་དང༌། གྲོགས་པོ་
ལས་བླངས་པ་རགས་པ་དང་། བདག་ཉིད་ལས་བྱུང་བ་ཕྲ་བ་
དང་ནི་ནོར་བ་ནི་དམན་པ་སྟེ་ལོག་པར་མོས་པ་དང་། མ་ནོར་
པ་ནི་གྱ་ནོམ་པ་སྟེ་ཡང་དག་པར་མོས་པ་དང་མོས་པ་སྐྱེ་བའི་རྐྱེན་་་
དགེ་བའི་བཤེས་གཉེན་ལ་སོགས་པ་མངོན་སུམ་དུ་གྱུར་པ་ན་ཉེ་་་
བ་དང་དེ་ལས་བཟློག་པ་མངོན་སུམ་མ་ཡིན་པ་ནི་གཞན་རིང་་་་་
བའོ༑ །གཞན་གྱི་སྒྲ་ལ་བརྟེན་ནས་བྱུང་བ་ནི་ཐོས་པ་ལས་བྱུང་།
རང་གི་བློས་ཚོལ་བ་ལས་བྱུང་བ་ནི་བསམ་པ་ལས་བྱུང་བ་དང་ནི''་
དོན་ལ་རྩེ་གཅིག་ཏུ་ལྟ་བ་ལས་བྱུང་བ་ནི་བསྒོམ་པ་ལས་བྱུང་བ་་་་་
ཡིན་པའོ། །མི་མཐུན་ཕྱོགས་ཀྱིས་འཕྲོགས་པ་ནི་ཆུང་ངུ་དང་དེ་
དང་འདྲེས་པ་ནི་འབྲིང་དང་མི་མཐུན་པའི་ཕྱོགས་རྣམས་དང་་་
མ་འདྲེས་པ་ནི་ཆེན་པོའོ། །ཐེག་པ་གཞན་ལ་མོས་པ་ནི་དམན་པ་
དང་ཐེག་པ་ཆེན་པོ་ལ་མོས་པ་ནི་རྒྱ་ཆེ་བ་དང་མོས་པ་ཙམ་ཡོད་་
ཀྱང་ཁྱད་པར་དུ་འགྲོ་བ་ལ་འགའ་རྐྱེན་གྱིས་བསྒྲིབས་པ་དང་དེས་་
78



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ས་ལ་མ་བསྒྲིབས་པ་དང་། རྟག་ཏུ་གུས་པར་བྱས་ཏེ་སྦྱོར་བའི་བརྩོན་
པ་དང་དེ་ལྟར་བྱས་ཏེ་མི་བརྩོན་པ་དང་བདེན་པ་མཐོང་དུ་རུང་་
བའི་ཚོགས་བསགས་པ་དང་དེ་ལྟར་མ་བསགས་དང་། དང་པོའི་
ལ་བརྟན་པར་ཞུགས་པའི་ངང་དེ་ཡན་ཆད་འོག་མ་ལས་རིང་་་
དུ་སོང་བའི་མོས་པའོ། །མོས་པ་དེ་དག་གི་བར་དུ་གཅོད་པ་
བསྟན་པའི་དབང་དུ་བྱས་ཏེ་བཤད་པ་ནི་སྐྱེས་པ་ལ་ནི་ཡིད་ལ་མི་་་
བྱེད་པ་མང་བ་དང་། མ་སྐྱེས་པ་ལ་ལེ་ལོ་དང་གཟུང་བ་དང་
འཛིན་པ་ལ་ནི་རྣལ་འབྱོར་འཁྲུགས་པ་སྟེ་དེ་ཁོ་ན་བཞིན་དུ་
མངོན་པར་ཞེན་པ་དང་། གྲོགས་བླངས་ལ་གྲོགས་ངན་སྟེ་ལོག་
པར་འཛིན་དུ་འཇུག་པའི་ཕྱིར་དང་བདག་ཉིད་མོས་པ་ལ་དགེ་་་་
པའི་རྩ་བ་ཞན་པ་དང་། མ་ནོར་བ་ལ་དེ་དང་འགལ་བའི་ཚུལ་
བཞིན་མ་ཡིན་པ་ཡིད་ལ་བྱེད་པ་དང་། མངོན་སུམ་ལ་ནི་བག་
མེད་པ་དང་སྒྲ་ལས་བྱུང་བ་ལ་ནི་ངེས་དོན་གྱི་མདོ་ལ་ཐོས་པ ་་་་་་
ཉུང་བ་དང་། ཚོལ་བ་ལ་ནི་ཐོས་པ་ཙམ་གྱིས་ཆོག་ཤེས་པ་དང་
བསམ་པ་ཉུང་ངུས་ཆོག་པར་འཛིན་པའོ། །ལྟ་བ་ལ་ནི་བསམ་པ་
ཙམ་གྱིས་ཆོག་པར་འཛིན་པ་དང་ཞི་གནས་ཀྱི་ཞི་བ་ཙམ་གྱིས་་་་་
མངོན་པའི་ང་རྒྱལ་བྱེད་པ་དང་། དེ་བཞིན་དུ་འཕྲོགས་པ་དང་
འདྲེས་པ་དག་ལ་ནི་གཉེན་པོའི་ཕྱོགས་ལ་མ་འདྲིས་པ་བར་དུ་
གཅོད་པ་ཡིན་པར་འདོད། དམན་པ་ལ་ནི་འཁོར་བ་ལ་མི་སྐྱོ་བ་
དང་དེ་བཞིན་རྒྱ་ཆེན་པོ་ལ་ནི་ལྷག་པར་སྐྱོ་བ་དང་། མ་བསྒྲིབས་
79



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་ལ་བསྒྲིབས་པ་དང་ནི་བརྩོན་པ་ལ་མི་བརྩོན་པ་དང་ཚོགས་་་་
བསགས་པ་ལ་པ་ལ་ཚོགས་མ་བསགས་པ་ནི་མོས་པ་ཡི་བར་དུ་་་་་་་
གཅོད་པ་ཡིན་པར་ཤེས་པར་བྱའོ། །མོས་པ་ཉེར་བདུན་ལ་བར་
ཆད་བཅུ་དྲུག་ལས་མི་འབྱུང་བ་ནི་ནོར་བ། བསྒྲིབས་པ། མི་བརྩོན་
པ༑ མ་བསགས་པ། མངོན་སུམ་མིན་པ་ལྔ་པོ་རང་ཉིད་བར་ཆད་
ཡིན་ལ། མ་འདྲེས་པ་དང་བརྟན་བཞུགས་དང་རིང་དུ་སོང་བ་
རྣམས་ནི་བར་ཆད་ལས་གྲོལ་བ་ཡིན་པས་སོ། །མོས་པའི་ཕན་ཡོན་
གྱི་དབང་དུ་བྱས་ཏེ་བཤད་པ་ནི། དེ་ལྟར་སྐྱེས་པ་ནི་བསོད་ནམས་
ཆེ་བ་དང་འདས་པར་སྐྱེས་པ་ནི་འགྱོད་པ་མེད་པ་དང་འཛིན་པ་
དང་གཟུང་བ་ལས་གྱུར་པ་གཉིས་ནི་ཏིང་ངེ་འཛིན་དང་ལྡན་པས་་་
ཡིད་བདེ་བ་དང་ལུས་ཤིན་སྦྱངས་ཀྱི་བདེ་བ་ཆེ་བ་དང་། དགེ་
བའི་གྲོགས་པོས་བསྐྱེད་པ་ནི་ཆུད་མི་ཟ་བ་དང་བདག་ཉིད་མོས་
པ་ནི་བརྟན་པ་དང་། དེ་བཞིན་དུ་མ་ནོར་བ་དང་མངོན་སུམ་པ་
དང་ཐོས་པ་དང་བསམ་པ་དང་བསྒོམས་པ་ལས་བྱུང་བ་དང་ཆུང་
ངུ་དང་འབྲིང་རྣམས་ནི་གོང་ནས་གོང་དུ་ཁྱད་པར་དུ་འགྲོ་བ་་་་
དང་།ཆེན་པོའི་ནི་ཆོས་ནི་མངོན་པར་རྟོགས་པ་དང་། ཐེག་
དམན་པའི་ནི་བདག་གི་དོན་ཐོབ་པ་དང་རྒྱ་ཆེ་བ་ནི་གཞན་གྱི་་་་
དོན་ཐོབ་པའི་མཆོག་གོ། །མ་བསྒྲིབས་པ་དང་བརྩོན་པ་དང་
བསགས་པ་དང་བརྟན་པ་དང་རིང་སོང་སྟེ་དཀར་པོའི་ཕྱོགས་་
རྣམས་ཀྱི་ཕན་ཡོན་ནོ། །མངོན་པར་ཤེས་པ་མྱུར་བ་དེ་དག་ནི།པ
80



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མོས་པ་ཡི་ནི་ཕན་ཡོན་ཡིན་ནོ། །ནོར་བ་བསྒྲིབས་པ་མི་བརྩོན་པ་
མ་བསགས་པ་མངོན་སུམ་མིན་པ་རྣམས་ལ་ཕན་ཡོན་མེད་ལ་མ་
འོངས་པ་ཡང་མ་སྐྱེས་པས་ཕན་ཡོན་མ་བཤད་དོ། །ཡང་འདོད་པ་
ཅན་གྱི་མོས་པ་དེ་ཁྱི་དང་འདྲའོ། །འཇིག་རྟེན་པའི་ཏིང་ངེ་
འཛིན་དང་ལྡན་པའི་མོས་པ་ནི་རུས་སྦལ་བཞིན་ནོ། །རང་དོན་
བྱེད་པའི་ཉན་རང་གི་མོས་པ་དེ་ནི་བྲན་དང་འདྲ་ཞིང་། གཞན་
དོན་བྱེད་པའི་རྒྱལ་སྲས་རྣམས་ཀྱི་མོས་པ་ནི་རྒྱལ་པོ་བཞིན་ཏེ།
ཇི་ལྟར་ཁྱི་ནི་རྟག་ཏུ་ལྟོགས་ཤིང་སྡུག་བསྔལ་གྱིས་ཉེན་ལ་ཁ་་་
ཟས་ཀྱིས་ཆོག་མི་ཤེས་པ་དང་། ཇི་ལྟར་ན་རུས་སྦལ་དེ་ནི་ཆུ་ཡི་
ནང་ན་ཡན་ལག་རྣམས་ཀུན་ནས་བསྐུམས་ཤིང་འདུག་པ་དང་།
ཇི་ལྟར་ན་བྲན་ནི་རྟག་ཏུ་རྗེ་བོ་ལ་འཇིགས་ཤིང་སྐྲག་པའི་་་
ལུས་ཀྱིས་རང་གིས་ལྟོ་གོས་ཀྱི་ཕྱིར་རྣམ་པར་རྒྱུ་བ་དང་། ཇི་ལྟར་
ན་རྒྱལ་པོ་ཡང་ནི་གཙུག་ལག་དང་མཐུན་པའི་བཀའ་ཡིས་རང་
གི་ཡུལ་ལ་དབང་སྒྱུར་ཞིང་གནས་པ་ལྟར། དེ་བཞིན་འདོད་
ཁམས་པ་རྣམས་ཀྱང་འདོད་ཡོན་གྱིས་ཕོངས་ཤིང་སྡུག་བསྔལ་གྱིས་་་
ཉེན་ལ་འབྱོར་བས་ཆོག་མི་ཤེས་པར་འདོད་ཡོན་ལ་གཡེམ་པ་དང་
འཇིག་རྟེན་པའི་བསམ་གཟུགས་སྒོམ་པ་རྣམས་ཀྱང་ཆོས་རྣམས་ཀྱི་་
རང་དང་སྤྱིའི་མཚན་ཉིད་མི་ཤེས་པར་ཏིང་ངེ་འཛིན་དེ་ལ་སེམས་་
བསྡུས་ཏེ་གནས་པ་དང་ཉན་རང་རྣམས་ཀྱང་རྟག་ཏུ་འཁོར་བ་ལ་
འཇིགས་ཤིང་སྐྲག་སྟེ་རང་དོན་གྱི་བྱ་བ་ཉི་ཚེ་བསྒྲུབས་པ་ལ་འབད་་བ
81



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པས་རང་གི་དོན་དང་རྒྱལ་སྲས་རྣམས་ཀྱི་ཐབས་དང་ཤེས་རབ་ཀྱི་་
སྤྱོད་པ་རླབས་པོ་ཆེས་གཞན་ལ་ཕན་པར་བྱ་བའི་དོན་བྱེད་པའི་
མོས་པ་སྣ་ཚོགས་པ་དག་གི་རྟག་ཏུ་ཁྱད་པར་ཤེས་པར་བྱ་་་་་
ཞིང་༑ ཐེག་པ་ཆེན་པོ་དེ་ལ་མོས་པ་དེ་མོས་པ་རྣམས་ཀྱི་མཆོག་
ཡིན་པར་ཚུལ་བཞིན་དུ་རིག་ནས་ནི། འདི་ན་བརྟན་པ་རྣམས་
ཀྱིས་ཐེག་ཆེན་དེ་ལ་མོས་པ་དེ་ཉིད་རྟག་པར་རབ་ཏུ་ཚོལ་བར་
བྱའོ༑ །མོས་པ་ལ་ཞུམ་པ་དགག་པ་ནི་གང་གི་ཕྱིར་སེམས་ཅན་
མིར་གྱུར་པས་འཐོབ་པ་དང་ཚད་མེད་པས་འཐོབ་པ་དང་དེ་་་་་
ཡང་སྐད་ཅིག་རེ་རེ་ལ་རྒྱུན་མི་འཆད་པར་རྫོགས་པའི་བྱང་་་་་་
ཆུབ་ཐོབ་པ་དེའི་ཕྱིར་ཞུམ་པ་དང་དུ་བླང་བར་མི་བྱའོ། །མོས་
པའི་བསོད་ནམས་ཀྱི་ཁྱད་པར་བསྟན་པ་ནི་གཞན་དག་ལ་ནི་ཁ་་
ཟས་སྦྱིན་པའི་བསོད་ནམས་རྣམ་པར་འཕེལ་བ་ཇི་ལྟ་བར་་་་
བདག་ཉིད་ཟ་བའི་ཚེ་འཕེལ་བ་མ་ཡིན་པ། དེ་བཞིན་དུ་
གཞན་དོན་གྱི་རྟེན་ཐེག་ཆེན་གྱི་ཆོས་བསྟན་པ་ལས་ཐེག་ཆེན་་་
གྱི་མདོ་སྡེ་ལས་གསུངས་པ་ཡི་བསོད་ནམས་ཆེས་ཆེར་འབྱུང་
བ་ཐོབ་པ་ལྟར་རང་གི་དོན་གྱི་རྟེན་ཐེག་དམན་གྱི་ཆོས་བསྟན་
པ་ལས་ཐོབ་པ་མ་ཡིན་ནོ། །མོས་པའི་འབྲས་བུ་བསྟན་པ་ནི་དེ་
ལྟར་ན་གང་ལ་མོས་པ་འཕགས་པ་ཆེན་པོའི་ཆོས་ནི་ཡངས ་ ་༌༌"
ཤིང་རྒྱ་ཆེ་བར་གྱུར་པ་ལ།བློ་དང་ལྡན་པ་བྱང་ཆུབ་སེམས་
དཔའ་རྣམས་ཀྱིས་དུས་རྟག་ཏུ་མོས་པ་ཆེར་བསྐྱེད་པར་བྱས་ན།
82



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
་སྐྱེས་བུ་བྱེད་པའི་འབྲས་བུ་བསོད་ནམས་རྒྱ་ཆེན་པོ་རྒྱུན་མི་
འཆད་པར་འཕེལ་བ་དང་རྒྱུ་མཐུན་གྱི་འབྲས་བུ་མོས་པ་དེ་ཉིད་་་
འཕེལ་བ་དང་རྣམ་སྨིན་གྱི་འབྲས་བུ་ཡོན་ཏན་དཔག་ཏུ་མེད་་་་
པས་བདག་ཉིད་ཆེན་པོ་སྟེ་སངས་རྒྱས་པར་འགྱུར་རོ། །ཐེག་པ་
ཆེན་པོ་མདོ་སྡེའི་རྒྱན་ལས། མོས་པའི་ལེའུ་སྟེ་བཅུ་གཅིག་
པའོ། །།
སྡེ་སྣོད་དག་ནི་མདོ་སྡེ་དང་འདུལ་བ་དང་མངོན་པ་གསུམ་
མམ་ཐེག་པ་དམན་པ་དང་མཆོག་གི་བྱེ་བྲག་གིས་གཉིས་ཀྱང་་་་་
རུང་སྟེ་ཤེས་བྱའི་དོན་ཐམས་ཅད་བསྡུས་པའི་ཕྱིར་ཏེ་སྡེ་སྣོད་
གསུམ་དུ་བཞག་པའི་རྒྱུ་ནི་དགུར་འདོད་དོ། །དེ་ཡང་འདི་ལྟར་
ཐེ་ཚོམ་གྱི་གཉེན་པོ་ནི་མདོ་སྡེ་སྟེ། གང་ཞིག་དོན་གང་ལ་ཐེ་ཚོམ་ཟ་
བ་དེ་ལ་དེ་ངེས་པར་བྱ་བའི་ཆེད་དུ་བཤད་པའི་ཕྱིར་རོ། །མཐའ་
གཉིས་ལ་སྦྱོར་བའི་གཉེན་པོ་ནི་འདུལ་བ་སྟེ། ཁ་ན་མ་ཐོ་བ་དང་
བཅས་པའི་ཡོངས་སུ་སྤྱད་པ་བཀག་པའི་སྒོ་ནས་འདོད་པ་བསོད་་་
ཉམས་ལ་སྦྱོར་བའི་མཐའ་དང་། ཁ་ན་མ་ཐོ་བ་མེད་པའི་ཡོངས་སུ་
སྤྱད་པ་རྗེས་སུ་གནང་བའི་སྒོ་ནས་ངལ་ཞིང་དུབ་པ་ལ་སྦྱོར་བའི་་་་
མཐའ་བཀག་པའི་ཕྱིར་རོ། །རང་ལྟ་མཆོག་འཛིན་གྱི་གཉེན་པོ་ནི་
ཆོས་མངོན་པ་སྟེ་ཆོས་ཀྱི་མཚན་ཉིད་ཕྱིན་ཅི་མ་ལོག་པར་སྟོན་པའི་་
ཕྱིར་རོ། །ཡང་མདོ་སྡེས་ནི་བསླབ་པ་གསུམ་བཤད་དོ། །འདུལ་བས་
83



བ
དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
«ནི་ཚུལ་ཁྲིམས་དང་སེམས་ཀྱི་བསླབ་པ་སྒྲུབ་པ་སྡེ་ཚུལ་ཁྲིམས་དང་་་
ལྡན་པ་ནི་འགྱོད་པ་མེད་པ་ལ་སོགས་པས་རིམ་གྱིས་ཏིང་ངེ་འཛིན་
འཐོབ་པའི་ཕྱིར་རོ། །ཆོས་མངོན་པས་ནི་ཤེས་རབ་ཀྱི་བསླབ་པ་སྒྲུབ་
པ་སྟེ་དོན་ཕྱིན་ཅི་མ་ལོག་པར་རབ་ཏུ་འབྱེད་པའི་ཕྱིར་རོ། །ཡང་
མདོ་སྡེས་ནི་ཆོས་དང་དོན་བཤད་དོ། །འདུལ་བས་ནི་ཆོས་དང་དོན་
སྒྲུབ་པ་སྟེ་ཉོན་མོངས་པ་འདུལ་བ་ལ་རབ་ཏུ་བརྩོན་པས་དེ་གཉིས་་
རྟོགས་པའི་ཕྱིར་རོ། །ཆོས་མངོན་པས་ནི་ཆོས་དང་དོན་འབྲེལ་བའི་
གཏམ་རྣམ་པར་གཏན་ལ་དབབ་པ་ལ་མཁས་པ་ཡིན་ནོ། །དེ་ཡང་
འཁོར་བ་ལས་རྣམ་པར་གྲོལ་བར་བྱ་བའི་ཆེད་ཡིན་ཏེ། དེས་ཇི་ལྟར་
རྣམ་པར་གྲོལ་བར་བྱེད་ཅེ་ན། སྡེ་སྣོད་གསུམ་པོ་དེ་ནི་ཐོས་པས་
སེམས་ལ་བག་ཆགས་ཤིང་བསམ་པས་གསུང་རབ་ཀྱི་དོན་རྟོགས་་
པ་དང་བསྒོམས་པས་ཞི་གནས་ཀྱིས་ཉོན་མོངས་པ་ཞི་བ་དང་ལྷག་
མཐོང་གིས་ཆོས་ཉིད་རབ་ཏུ་རྟོགས་པའི་སྒོ་ནས་འཁོར་བ་ལས་་
རྣམ་པར་གྲོལ་བར་བྱེད་དོ། །མདོ་སྡེ་དང་ཆོས་མངོན་པ་དང་
འདུལ་བ་དེ་དག་ནི་མདོར་ན་སོ་སོ་རེ་རེ་ཞིང་དོན་ནི་རྣམ་པ་་་་
བཞི་བཞིར་འདོད་ལ། བློ་དང་ལྡན་པ་བྱང་ཆུབ་སེམས་དཔའ་
རྣམས་ཀྱིས་དེ་ཤེས་ནས་རྣམ་པ་ཐམས་ཅན་མཁྱེན་པ་ཉིད་་་་་
འཐོབ་པོ། །ཉན་ཐོས་ཀྱིས་ནི་ཚིགས་སུ་བཅད་པ་གཅིག་གི་དོན་
ཤེས་པས་ཀྱང་ཟག་པ་ཟད་པ་འཐོབ་པོ་ཇི་ལྟར་ན་སོ་སོ་རེ་རེ་ཞིང་་་་
དོན་རྣམས་པ་བཞི་ཡིན་ཞེ་ན་གནས་དང་སྟོན་པ་འཁོར་རྣམས་་་་པ
84



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
དང་ནི་བདེན་པ་གཉིས་ཀྱི་མཚན་ཉིད་དང་ཕུང་པོ་དང་ཁམས་་་
དང་སྐྱེ་མཆེད་ལ་སོགས་པའི་ཆོས་དང་ཡོད་མེད་ལ་སོགས་པར་་
གསུངས་པའི་དགོངས་པའི་དོན་རྣམས་སྨོས་པའི་ཕྱིར་མདོ་ཡིན་་
ནོ༑ །བདེན་པ་བཞི་དང་བྱང་ཕྱོགས་དང་རྣམ་པར་ཐར་པའི་སྒོ་ལ་
སོགས་པ་བསྟན་པའི་སྒོ་ནས་མྱ་ངན་ལས་འདས་པ་ལ་མངོན་དུ་
ཕྱོགས་པའི་ཕྱིར་དང་ཆོས་རེ་རེ་ལ་ཡང་གཟུགས་ཅན་དང་
གཟུགས་ཅན་མ་ཡིན་པ་དང་བསྟན་ཡོད་ལ་སོགས་པའི་བྱེ་བྲག་གིས་
ཡང་དང་ཡང་དུ་སྟོན་པ་དང་བརྩད་པ་དང་བརྩད་པའི་གཞི་ལ་་་
སོགས་པས་ཕས་ཀྱི་རྒོལ་བ་ཟིལ་གྱིས་གནོན་པ་དང་མདོ་སྡེའི་དོན་
རྟོགས་པར་བྱེད་པའི་ཕྱིར་མངོན་པའི་ཆོས་སོ། །ལྟུང་བ་རིས་ལྔ་
དང་ལྟུང་བ་འབྱུང་བའི་སྒོ་བཞི་དང་བསམ་པས་ལྟུང་བ་ལས་་་
ལྡང་བ་ཡིན་གྱི་ཆད་པའི་ལས་ཀྱིས་ནི་མ་ཡིན་པ་དང་ངེས་པར་་་
འབྱུང་བ་ནི་རྣམ་པ་བདུན་ཏེ། བཤགས་པ་དང་ཕམ་ལྟུང་འཆབ་
མེད་བྱུང་བ་བསླབ་པ་སྦྱིན་པ་སོགས་ལ་ཆད་པའི་ལས་ཁས་ལེན་དུ་་
གཞུག་པ་དང༌། སྔར་བསླབ་པ་བཅས་པ་ལ་རྣམ་གྲངས་ཀྱིས་གནང་
བའི་ཕྱིར་གློད་པ་དང་། དགེ་འདུན་ཚོགས་པས་བསླབ་པའི་གཞི་
བག་ཡངས་སུ་བྱས་པའི་ཕྱིར་བག་ཡངས་སུ་བྱས་པ་དང་མཚན་
འགྱུར་བས་ལྟུང་བ་ཐུན་མོང་མ་ཡིན་པ་རྣམས་ནི་རྟེན་འགྱུར་བ་་་་
དང་། ཆོས་ཀྱི་སྡོམ་གྱིས་རྣམ་པ་སོ་སོར་རྟོགས་པའི་ཁྱད་པར་དང་།
བདེན་པ་མཐོང་བས་ལྟུང་བ་ཕྲ་མོའི་ཕྲ་མོ་ཡང་མེད་པའི་ཆོས་ཉིད་་ལ
ན
85



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཐོབ་པའི་ཕྱིར་ཆོས་ཉིད་ཐོབ་པ་སྟེ་བདུན་དང་ཡང་དོན་རྣམ་པ་་་་
བཞི་སྟེ་གང་ཟག་ལས་ནི་གང་ལ་བརྟེན་ནས་བསླབ་པ་བཅའ་བ་
དང་བཅས་པ་ལས་ནི་ནམ་གང་ཟག་གི་ཉེས་པ་གསོལ་བ་ན་སྟོན་་་
པས་དགེ་འདུན་བསྡུས་ཏེ་བསླབ་པ་འཚལ་བར་མཛད་པ་དང་
ནི་རབ་དབྱེ་ལས་ནི་གང་བསླབ་པའི་གཞི་བཅས་པ་ལ་སྔ་མ་
མདོར་བསྟན་པ་དེ་རྣམ་པར་ཕྱེ་བ་དང་རྣམ་པར་ངེས་པ་ལས་ནི་་
ལྟུང་བ་དང་ལྟུང་མེད་འདིའོ་ཞེས་ཕྱེ་བའི་ཕྱིར་འདུལ་བ་ཉིད་དོ། །
དམིགས་པ་རྙེད་པ་ཡོངས་སུ་ཚོལ་བའི་དབང་དུ་བྱས་ཏེ་བཤད་པ་་་
ནི་དམིགས་པ་སྡེ་སྣོད་གསུམ་གྱི་ཆོས་དང་ནང་གི་འཛིན་པར་་་་་
གྱུར་པ་དབང་པོ་གཟུགས་ཅན་གྱི་ལུས་དང་ཚོར་བ་དང་སེམས་དང་
ཆོས་རྣམས་དང་ནི་གཟུང་བར་གྱུར་པའི་ལུས་ལ་སོགས་པ་ཕྱི་དང་
དེ་དག་གི་དེ་བཞིན་ཉིད་གཉིས་ནི་ཡིན་པར་འདོད་དོ། །ཕྱི་དང་
ནང་གི་དོན་གཉིས་པོ་སོ་སོར་མི་དམིགས་པ་ཉིད་ཀྱིས་ནི་ཕྱི་ནང་
གི་དམིགས་པ་གཉིས་པོ་རྙེད་ལ་དོན་གཉིས་པོ་དག་ནི་མི་་
དམིགས་པས་དམིགས་པ་དེ་བཞིན་ཉིད་རྙེད་དོ། །ཐོས་པ་དང་
བསམ་པ་དང་བསྒོམ་པ་ལས་བྱུང་བའི་ཤེས་པ་གསུམ་གྱིས་ཆོས་ཀྱི་་་
དམིགས་པ་རྙེད་པར་འགྱུར་ཏེ། ཇི་ལྟར་ཞེ་ན་ཆོས་ཉན་པ་ན་ཆོས་
ཀྱི་ཚིག་ལ་རྩེ་གཅིག་ཏུ་མཉམ་པར་བཞག་ན་ཡིད་ཀྱི་བརྗོད་པ་སྟེ་
རྟོག་པས་ཇི་སྐད་བཤད་བཞིན་པའི་དོན་ལ་རབ་དང་སྟེ་ངེས་པ་
ཐོབ་པའི་མོས་པ་སྐྱེ་བ་དང་བསམ་པ་ལས་བྱུང་བའི་ཤེས་པས་དོན་་ལ
86



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
དུ་སྣང་བ་ཐམས་ཅད་ནི་ཡིད་ཀྱི་བརྗོད་པ་ལས་ཡིན་པར་རབ་་
ཏུ་འཛིན་པའི་ཕྱིར་ཡིད་ཀྱི་བརྗོད་པ་ལས་གཞན་མ་ཡིན་ནོ་ཞེས་་
མཐོང་ངོ་། །བསྒོམ་པ་ལས་བྱུང་བའི་ཤེས་པས་སེམས་ནི་མིང་
བཞིའི་ཆོས་ཉིད་ལ་གནས་པ་བདག་གཉིས་མི་དམིགས་པ་མཐོང་་
བའི་ཕྱིར་ཐོས་པ་ལ་སོགས་པའི་ཤེས་པ་གསུམ་གྱིས་ཆོས་ཀྱི་་
དམིགས་པ་རྙེད་པར་འགྱུར་རོ། །དེའི་ཕྱིར་ཕྱི་དང་ནང་དང་དེ་
བཞིན་ཉིད་དེ་དམིགས་པ་རྣམ་པ་གསུམ་རྙེད་པ་སྔར་བཤད་པ་་
དེ་ནི་ཆོས་ཀྱི་དམིགས་པ་རྙེད་པ་དེ་ལ་ཡང་དག་པར་རྟེན་པ་ཡིན་
ནོ། །རྣལ་འབྱོར་ཡིད་ལ་བྱེད་པ་ནི་རྣམ་པ་བཅོ་བརྒྱད་དེ་རིགས་
གསུམ་སོ་སོར་ངེས་པ་རྣམས་ཀྱི་རང་རང་གི་ཡིད་ལ་བྱེད་པ་དང་་་
རྟོགས་པའི་གནས་སྐབས་ན་སྤང་བྱ་སྤོང་བའི་བྱ་བ་བྱེད་པ་དང་་་
རྟེན་གྱི་དབྱེ་ན་གནོད་པ་དང་བཅས་པ་ཁྱིམ་པའི་རྟེན་དང་་་་་
གནོད་པ་མེད་པ་རབ་བྱུང་གི་རྟེན་ཅན་ཏེ། དཀོན་མཆོག་གི་ཡོན་
ཏན་རྗེས་སུ་དྲན་པའི་སྒོ་ནས་མོས་པ་འཇོག་པར་བྱེད་པ་དང་་་
དེ་ལས་གཞན་དཀོན་མཆོག་གི་ཡོན་ཏན་ཐོབ་པར་འདོད་པའི་་
འདུན་པ་དྲག་པོར་བྱེད་པ་དང༌། ཏིང་ངེ་འཛིན་ལ་བརྟེན་པ་ནི་
དམན་པ་ཉེར་བསྡོགས་དང་རྫོགས་པའི་རྟེན་དངོས་གཞི་རྣམ་་་་
པ་གཉིས་རྟོག་མེད་དཔྱོད་བཅས་ཀྱི་ཏིང་ངེ་འཛིན་རྗོད་པ་དང་
བཅས་པ་དང་རྟོག་དཔྱོད་གཉིས་ཀ་མེད་པ་རྗོད་པ་མེད་པ་ཉིད་་
དང་༑ ཤེས་པ་དང་ནི་མཚུངས་པར་ལྡན་པ་ནི་ཞི་ལྷག་གི་རྣལ་
87



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
( 
iའབྱོར་གྱི་རྒྱུ་ཐོས་པ་དང་བསམ་པ་ལས་བྱུང་བའི་ཤེས་རབ་དང་་་
དེའི་བདག་ཉིད་དེ་སྒོམ་བྱུང་གི་ཤེས་རབ་དང་བཅས་པ་དང༌།
དེ་ནི་འདྲེས་པ་ལ་དམིགས་པ་ནི་མདོ་ཙམ་ལ་དམིགས་པ་དང་་་་
སྡོམ་ཀྱི་ཚིགས་སུ་བཅད་པ་དང་ཉེ་བར་བསྡུས་པ་དང༌། རང་གིས་
ཇི་རྙེད་བཟུང་བ་དང་གཞན་ལ་ཇི་སྙེད་བསྟན་པ་ལ་དམིགས་པ་་་་་པ
དང་མ་འདྲེས་པ་ལ་དམིགས་པ་སྟེ། དེ་ཡང་མིང་ལ་དམིགས་པ་
དང་༑ ཚིག་ལ་དམིགས་པ་དང་། ཡི་གེ་ལ་དམིགས་པ་དང༌། གང་
ཟག་ལ་བདག་མེད་པ་ལ་དམིགས་པ་དང་། ཆོས་ལ་བདག་མེད་པ་
ལ་དམིགས་པ་དང་། གཟུགས་ཅན་གྱིས་ཆོས་ལུས་ལ་དམིགས་པ་
དང་། གཟུགས་ཅན་མ་ཡིན་པའི་ཆོས་ཚོར་བ་སོགས་ལ་དམིགས་༔
པའོ༑ །དེ་དག་ནི་གོ་རིམ་བཞིན་དུ་རྣམ་པ་ལྔ་དང་རྣམ་པ་བདུན་
ཉིད་ཀྱིས་བསྟན་པ་ཡིན་ནོ། །འདི་ཡི་ཡོངས་སུ་ཤེས་པར་བྱ་བའི་
གཞི་ནི་སྡུག་བསྔལ་ལོ་ཡོངས་སུ་ཤེས་པར་བྱ་བའི་དོན་ནི་མི་རྟག་་་་
སྡུག་བསྔལ་སོགས་སོ། །ཡོངས་སུ་ཤེས་པ་ནི་ལམ་མོ། །ཡོངས་སུ་ཤེས་
པའི་འབྲས་བུ་ནི་རྣམ་པར་གྲོལ་བའོ། །དེ་རབ་ཏུ་རིག་པ་ནི་རྣམ་
པར་གྲོལ་བའི་ཡེ་ཤེས་མཐོང་བ་སྟེ། ལྔ་དང་རྣམ་པ་སྒོམ་དང་
ལྡན་པ་ནི་གང་ཟག་ལ་བདག་མེད་པའི་རྣམ་པ་དང་། ཆོས་ལ་
བདག་མེད་པའི་རྣམ་པ་དང་། དེ་མཐོང་བའི་ལམ་དུ་མཐོང་བའི་
རྣམ་པ་དང་། སྒོམ་པའི་ལམ་དུ་ཤེས་པའི་རྣམ་པ་བསྒོམ་མོ། །ཡང་ན་
བཟོད་ཤེས་གཉིས་དང་སྦྱར་བས་བཞི་དང་ཡང་རྣམ་པ་སྒོམ་དང་
88



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ལྡན་པ་སུམ་ཅུ་རྩ་བདུན་ནོ། །དེ་ཡང་དྲན་པ་ཉེ་བར་བཞག་པ་
བཞི་དང་། ཡང་དག་པར་སྤོང་བ་བཞི་དང་། རྫུ་འཕྲུལ་གྱི་རྐང་པ་
བཞི་དང་། དབང་པོ་ལྔ་དང་། སྟོབས་ལྔ་དང་བྱང་ཆུབ་ཀྱི་ཡན་
ལག་བདུན་དང་། འཕགས་པའི་ལམ་ཡན་ལག་བརྒྱད་དོ། །ཡིད་ལ་
བྱེད་པ་དེ་དག་ཐམས་ཅད་ནི་ཞི་གནས་དང་ལྷག་མཐོང་དག་གི་་་་
ལམ་གཉིས་ཀྱི་རང་བཞིན་ཏེ་དེ་གཉིས་ཀྱིས་བསྡུས་སོ། །གནས་
ངན་ལེན་སེལ་བའི་ཕན་ཡོན་དང་ལྟ་བའི་མཚན་མ་སེལ་བའི་ཕན་་
ཡོན་གཉིས་དང་ཆོས་ཀྱི་རྒྱུན་གྱི་ཏིང་ངེ་འཛིན་ཐོབ་སྟེ་གདམས་་་་
ངག་ནོད་པ་དང་། སྦྱོར་བའི་ཡིད་ལ་བྱེད་པ་རྣམ་པ་ལྔ་ནི་ཏིང་ངེ་
འཛིན་གྱི་སྤྱོད་ཡུལ་ལ་གྲངས་ཉེ་བར་རྟོག་པ་སྦྱོར་ན་ནི་མདོ་ལ་་
སོགས་པའི་མིང་ཚིག་ཡི་གེའི་གྲངས་ལ་རྟོག་པའོ། །གནས་པ་ཉེ་བར་
རྟོག་པ་ནི་སྦྱོར་བ་ཚད་ཡོད་པར་གནས་པ་ཡི་གེ་ལྔ་བཅུ་པོ་དང་།
ཚད་མེད་པར་གནས་པ་མིང་དང་ཚིག་དག་གོ། །ཀུན་ཏུ་རྟོག་པ་ཉེ་
བར་རྟོག་པ་སྦྱོར་བ་ནི་མིང་ལ་བརྟེན་ནས་དོན་དང་དོན་ལ་བརྟེན་
ནས་མིང་ཀུན་ཏུ་རྟོག་པའོ། །རིམ་པ་ཉེ་བར་རྟོགས་པ་སྦྱོར་བ་ནི་
མིང་འཛིན་པ་སྔོན་དུ་འགྲོ་བ་ཅན་གྱི་དོན་འཛིན་པ་ལ་འཇུག་པའོ། །
རྟོགས་པ་སྦྱོར་བ་པ་ནི་ས་མཚམས་ཀྱིས་ཚོགས་ལམ་དུ་མིང་དོན་ལ་་
གློ་བུར་བར་རྟོགས་པ་དང་། དྲོད་རྩེར་དོན་སྣང་གི་རྒྱུ་མཚན་སེམས་
སུ་རྟོགས་པ་དང་། བཟོད་པར་གཟུང་དོན་མི་དམིགས་པར་རྟོགས་
པ་དང་། ཆོས་མཆོག་ཏུ་དམིགས་པ་ཉིད་ཀྱང་མི་དམིགས་པར་
89



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྟོགས་པ་དང་། མཐོང་ལམ་དུ་ཆོས་ཀྱི་དབྱིངས་རྟོགས་པ་སྟེ་ལྔ་
དང་༑ རྟོགས་བྱའི་སྒོ་ནས་གང་ཟག་དང་། ཆོས་ལ་བདག་མེད་པར་
རྟོགས་པ་གཉིས་དང་། རྟེན་གྱི་སྒོ་ནས་ཐེག་པ་དམན་པ་དང་།
མཆོག་གི་བསམ་པ་རྟོགས་པ་གཉིས་དང་། ཡང་དག་པའི་ལྟ་བས་
རང་གི་ཇི་ལྟར་རྟོགས་པའི་རྣམ་བཞག་རྟོགས་པ་དང་། ཡང་དག་
པའི་རྟོག་པས་དེ་གཞན་ལ་སྟོན་པའི་ཐབས་ཀྱི་རྣམ་པར་བཞག་པ་་་
རྟོགས་པ་ནི་རྟོགས་བྱེད་གཉིས་ཏེ་བཅུ་གཅིག་དང་ཉོན་མོངས་པའི་་
སྒྲིབ་པ་ཤིན་ཏུ་རྣམ་པར་དག་པ་དང་ཤེས་བྱའི་སྒྲིབ་པ་ཤིན་ཏུ་རྣམ་
པར་དག་པ་དང་ཡོན་ཏན་མངོན་པར་སྒྲུབ་པ་ཤིན་ཏུ་རྣམ་པར་་་
དག་པ་དབང་སྒྱུར་བའི་སྦྱོར་བ་དང་། ཐེག་པ་དམན་པ་དང་
མཐུན་པའི་དོན་ཆུང་དང་ཐེག་པ་ཆེན་པོ་དང་མཐུན་པའི་དོན་རྒྱ་
ཆེ་བའི་བདག་ཉིད་དེ། རྣལ་འབྱོར་རྣམས་ཀྱི་ཡིད་ལ་བྱེད་པ་
འདི་ཡིད་བྱེད་ཐམས་ཅད་ཀྱི་བདག་ཉིད་ཡིན་པར་འདོད་དོ། །
དེ་ཁོ་ན་ཉིད་ཀྱི་དོན་ཡོངས་སུ་ཚོལ་བ་ནི་རྟག་ཏུ་ཀུན་བརྟགས་་་
གཟུང་འཛིན་གྱི་མཚན་ཉིད་གཉིས་དང་བྲལ་བ་འཁྲུལ་པའི་རྟེན་
གཞན་་གྱི་དབང་གང་ཡིན་པ་དང་གང་ཞིག་རྣམ་པ་ཀུན་ཏུ།
བརྗོད་པར་ནུས་པ་མ་ཡིན་ཞིང་སྤྲོས་པ་མེད་པའི་བདག་་་་
ཉིད་རྣམས་ནི་དེ་ཁོ་ན་ཉིད་དེ། དེ་ལས་དང་པོ་ནི་ཤེས་པར་བྱ་བ་
དང་གཉིས་པ་ནི་སྤང་བར་བྱ་བ་དང་གསུམ་པ་རང་བཞིན་དྲི་མ་་
མེད་པར་འདོད་པ་གང་ཡིན་པ་དེ་ནི་གློ་བུར་གྱི་དྲི་མ་ལས་ལས་རྣམ་་་་
90



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པར་སྦྱོང་བྱ་སྟེ། རང་བཞིན་གྱིས་རྣམ་པར་དག་པ་དེ་ནི་ནམ་
མཁའ་དང་གསེར་དང་ཆུ་ལྟར་གློ་བུར་གྱི་ཉོན་མོངས་པ་ལས་་་
རྣམ་པར་དག་པར་འདོད་དོ། །འགྲོ་བ་དག་ན་ཆོས་ཀྱིས་
དབྱིངས་ཀྱི་མཚན་ཉིད་དེ་ལས་གཞན་ཡང་ཅུང་ཟད་ཡོད་པ་་་
མིན་ལ། འགྲོ་བ་མ་ལུས་པ་ཡང་ཆོས་ཉིད་དེ་ལ་ཀུན་ཏུ་རྨོངས་
པའི་བློ་ཡིས་ཡོད་པ་ཆོས་ཉིད་དེ་ཀུན་ནས་སྤངས་ཏེ་མེད་པའི་
གཟུང་འཛིན་ལ་མངོན་པར་ཞེན་པ་གང་ཡིན་པ། འཇིག་རྟེན་
རྣམས་ཀྱི་རྨོངས་པའི་རྣམ་པ་ཚབ་ཆེན་པོ་འདི་ཀོ་ཇི་ལྟ་བུ་དེ་་་
ཁོ་ན་ཉིད་སྒྱུ་མ་ལྟ་བུར་ཡོངས་སུ་ཚོལ་བའི་དབང་དུ་བྱས་ཏེ་བཤད་
པ་ནི་ཇི་ལྟར་ན་ཤིང་དང་བོང་བ་ལ་སོགས་པ་ལ་སྒྱུ་མའི་སྔགས་ཀྱི་
བཏབ་པ་དེ་བཞིན་དུ་ཡང་དག་པ་མ་ཡིན་པའི་ཀུན་ཏུ་རྟོག་པ་་
གཞན་གྱི་དབང་གི་ངོ་བོ་ཉིད་དུ་བརྗོད་ཅིང་། སྒྱུ་མའི་རྟ་དང་གླང་
པོ་ལ་སོགས་པའི་རྣམ་པ་ཇི་ལྟ་བར་དེ་བཞིན་དུ་གཟུང་འཛིན་་་
གཉིས་སུ་འཁྲུལ་བར་བརྗོད་དོ། །ཇི་ལྟར་སྒྱུ་མ་བྱས་པ་དེ་ལ་རྟ་
ལ་སོགས་པ་དེ་མེད་པ་དེ་བཞིན་དུ་གཞན་གྱི་དབང་དེ་ལ་ཀུན་་་
ཏུ་བརྟགས་པ་གཉིས་ཀྱི་མཚན་ཉིད་མེད་པ་ནི་དོན་དམ་པར་
འདོད་ལ། ཇི་ལྟར་སྒྱུ་མ་བྱས་པའི་གླང་པོ་ཆེ་ལ་སོགས་པ་དེ་ནི་
དམིགས་པར་གྱུར་པ་དེ་བཞིན་དུ་ཀུན་ཏུ་བརྟགས་པའི་ངོ་བོ་ནི་
ཀུན་རྫོབ་ཏུ་འདོད་དོ། །སྒྱུ་མ་བྱས་པ་དེ་མེད་ན་ནི་དེ་ཡི་རྒྱུ་
ཤིང་ལ་སོགས་པའི་ངོ་བོ་གསལ་བར་དམིགས་པ་ཇི་ལྟ་བ་དེ་་་་༌
91
，



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཞིན་ཏུ་གནས་ནི་གཞན་དུ་གྱུར་ན་གཉིས་སུ་འཁྲུལ་བ་མེད་་་་
པར་ཡང་དག་པ་མ་ཡིན་པའི་ཀུན་ཏུ་རྟོག་པ་ཡང་དག་པར་་
དམིགས་སོ། །ཇི་ལྟར་འཇིག་རྟེན་མ་འཁྲུལ་བ་རྣམས་ཀྱིས་དེ་
ཡི་རྒྱུ་ཤིང་ལ་སོགས་པ་ལ་འདོད་དགུར་རང་དབང་དུ་སྤྱོད་པ་་་་
དེ་བཞིན་དུ་སྡོམ་བརྩོན་མ་འཁྲུལ་བ་འཕགས་པའི་གང་ཟག་་་་
རྣམས་གནས་གཞན་དུ་གྱུར་པ་ལ་དགྱེས་དགུར་རང་དབང་དུ་་
སྤྱོད་དོ། །རྟ་དང་གླང་པོ་ལ་སོགས་པ་དེ་ཡི་རྣམ་པ་ཤིང་ལ་སོགས་
པ་དེ་ལ་ཡོད་ཀྱང་རྟ་ལ་སོགས་པ་དེ་ཡི་དངོས་པོ་ནི་ཡོད་པ་་་་
མ་ཡིན་པ་དེ་ལྟར་ན་སྒྱུ་མ་ལ་སོགས་པ་ལ་དེར་སྣང་བ་ཡོད་པ་
དང་དེའི་དངོས་པོ་མེད་པ་ཉིད་དུ་བརྗོད་དོ། །དེ་ལ་རྟ་གླང་དུ་
སྣང་བ་ཡོད་པ་དེ་མེད་པ་མ་ཡིན་ལ་གླང་པོ་ལ་སོགས་པའི་དངོས་
པོ་མེད་པ་ནི་ཡོད་པ་ཉིད་མ་ཡིན་པས་སྒྱུ་མ་དག་ལ་སོགས་པ་་
ལ་ཡོད་པ་དང་མེད་པ་དེ་དག་ཁྱད་པར་མེད་པའང་བརྗོད་དོ། །
དེ་བཞིན་དུ་གཉིས་སུ་སྣང་བ་ནི་ཡང་དག་པ་མ་ཡིན་པའི་ཀུན་ཏུ་
རྟོག་པ་དེ་ལ་ཡོད་ལ་གཉིས་པོ་དེ་ཡི་དངོས་པོ་ནི་ཡོད་པ་མ་་་་་
ཡིན་པས་དེ་ལྟར་གཟུགས་ལ་སོགས་པ་དག་ལ་གཉིས་པོ་སྣང་་་་
བ་ཡོད་པ་དང་གཉིས་ཀྱི་དངོས་པོ་མེད་པ་ཉིད་དུ་བརྗོད་དོ། །
དེ་ལ་གཉིས་སུ་སྣང་བ་ཡོད་པ་ཉིད་མེད་པ་མ་ཡིན་ཞིང་གཉིས་་་
ཀྱི་དངོས་པོ་མེད་པ་ནི་ཡོད་པ་ཉིད་མ་ཡིན་པས་གཟུགས་ལ་་་་
སོགས་པ་དག་ལ་ནི་ཡོད་པ་དང་མེད་པ་གཉིས་ལ་ཁྱད་པར་་་་
92



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མེད་པའང་བརྗོད་དེ་གཉིས་པོ་སྣང་བར་ཡོད་པ་གང་ཡིན་པ་དེ་་
ཉིད་གཉིས་ཀྱི་དངོས་པོར་མེད་པ་ཡིན་པས་སོ། །འོ་ན་ཡོད་པ་དང་
མེད་པ་དག་བརྗོད་པ་ལ་དགོས་པ་ཅི་ཞིག་ཡོད་ཅེ་ན། མེད་པ་ལ་
མེད་པ་ཉིད་དུ་རིག་ནས་སྒྲོ་འདོགས་པའི་མཐའ་དགག་པར་བྱ་བ་
དང་ཡོད་པ་ལ་ཡོད་པ་ཉིད་དུ་རིག་ནས་སྐུར་པ་འདེབས་པ་ཡི་
མཐའ་རྣམས་དགག་པར་བྱ་བའི་ཕྱིར་དང་དེ་གཉིས་ཁྱད་པར་་
མེད་པ་ཉིད་དུ་རིག་ནས་ཡོད་པས་ཡིད་འབྱུང་བར་མི་འགྱུར་བས་
ཐེག་པ་དམན་པའི་ལམ་གྱིས་འགྲོ་བ་དག་དགག་པར་བྱ་བའི་་
ཕྱིར་འདོད་པ་ཡིན་ནོ། །གཟུགས་སུ་འཁྲུལ་བའི་རྒྱུ་སྔོན་པོ་ལ་
སོགས་པ་དང་གཟུགས་སུ་འཁྲུལ་བ་མིག་ཤེས་ལ་སོགས་པ་ནི་་་་་
རིམ་པ་ལྟར་གཟུགས་ཀྱི་རྣམ་པར་རིག་པ་དང་གཟུགས་ཅན་་་
མིན་པའི་རྣམ་པར་རིག་པ་ཡིན་པར་འདོད་ལ་གཟུགས་ཀྱི་རྣམ་་་
པར་རིག་པ་མེད་པའི་ཕྱིར་ཅིག་ཤོས་གཟུགས་ཅན་མ་ཡིན་པའི་་
རྣམ་པར་རིག་པ་ཉིད་ཀྱང་མེད་པར་འགྱུར་ཏེ་རྒྱུ་མེད་པའི་ཕྱིར་་
རོ༑ །སྒྱུ་མའི་གླང་པོ་ཆེའི་གཟུགས་འཛིན་པ་ན་འཁྲུལ་བའི་
ཕྱིར་གཟུང་བ་དང་འཛིན་པ་གཉིས་སུ་བརྗོད་པ་སྟེ་དེ་ལ་སྣང་་
བ་ཇི་ལྟ་བ་བཞིན་དུ་གཟུང་འཛིན་གཉིས་མེད་ཀྱང་གཟུང་
འཛིན་གཉིས་པོ་དག་ཏུ་ཉེ་བར་དམིགས་སོ། །ཡང་ཀེང་རུས་
ཀྱི་ནི་གཟུགས་བརྙན་ཡིད་ཀྱིས་འཛིན་པ་དེ་ཡང་འཁྲུལ་བའི་་་་
ཕྱིར་གཟུང་འཛིན་གཉིས་སུ་བརྗོད་པ་སྟེ་དེ་ལ་ཇི་ལྟར་སྣང་བ་་་
93



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཞིན་གཟུང་འཛིན་གཉིས་མེད་ཀྱང་གཟུང་འཛིན་གཉིས་པོ་
དག་ཏུ་ཉེ་བར་དམིགས་སོ། །འཁྲུལ་བའི་མཚན་ཉིད་ཀྱི་ཆོས་
མི་མཐུན་པའི་ཕྱོགས་ཀྱི་ངོ་བོ་གང་ཡིན་པ་དེ་ཡང་དེ་བཞིན་དུ་་་
ཡང་དག་པ་མ་ཡིན་པའི་ཀུན་ཏུ་རྟོག་པ་ཉིད་དུ་ཡོད་པ་དང་་་་་་
གཟུང་བ་དང་འཛིན་པ་དེ་བཞིན་དུ་མེད་ལ་ཡོད་པ་དང་མེད་
པ་དེ་དག་ཁྱད་པར་མེད་པའི་ཕྱིར་ཡོད་པ་དང་མེད་པ་གཉིས་་་
ཀ་མིན་པ་དང་མཚན་ཉིད་ཐམས་ཅད་སྒྱུ་མ་དང་འདྲ་བ་ཡིན་ནོ།
གཉེན་པོའི་ཆོས་ནི་དྲན་པ་ཉེ་བར་བཞག་པ་ལ་སོགས་པ་གང་
ཡིན་པ་དེ་དག་ཀྱང་བྱིས་པས་བཟུང་བ་དེ་བཞིན་དུ་མེད་པ་དང་
སངས་རྒྱས་ཀྱིས་ཇི་ལྟར་བསྟན་པ་དེ་བཞིན་དུ་ཡོད་པ་དང་སངས་
རྒྱས་ཀྱི་མཛད་པ་བཅུ་གཉིས་བསྟན་པ་ཡང་བྱིས་པ་ལ་སྣང་བ་དེ་་་་
བཞིན་དུ་མེད་པའི་ཕྱིར་མཚན་ཉིད་མེད་པ་ཡིན་པས་སྒྱུ་མ་་་༌
དང་ཡང་འདྲ་བར་བསྟན་པ་ཡིན་ནོ། །དཔེར་ན་སྒྱུ་མའི་རྒྱལ་
པོ་སྒྱུ་མ་ཡི་རྒྱལ་པོ་གཞན་གྱིས་ཕམ་པར་བྱེད་པ་ལྟར། གང་
དག་གིས་ནི་སྤང་གཉེན་གྱི་ཆོས་ཐམས་ཅད་སྒྱུ་མ་ལྟ་བུར་མཐོང་།
བའི་རྒྱལ་སྲས་དེ་དག་ཕྱོགས་གཉིས་ཀ་ལ་ང་རྒྱལ་མེད་དོ། །
སངས་རྒྱས་བཅོམ་ལྡན་འདས་ཆོས་ཐམས་ཅད་མཉམ་པ་ཉིད་དུ་་
རྣམ་པར་སངས་རྒྱས་པ་འགྲོ་བའི་མཆོག་རྣམས་ཀྱིས་མདོ་སྡེ་དེ་
དང་དེ་དག་ལས་འདུས་བྱས་དག་སྒྱུ་མ་ལ་སོགས་པའི་ཚུལ་དུ་་་
གསུངས་པ་རྣམས་ནི་སྒྱུ་མ་དང་རྨི་ལམ་དང་སྨིག་རྒྱུ་དང་
94



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
གཟུགས་བརྙན་དང་འདྲ་བ་དང་མིག་ཡོར་དང་བྲག་ཅ་ལྟ་བུ་
དང་ནི་ཆུ་ཟླའི་གཟུགས་དང་འདྲ་བ་དང་སྤྲུལ་པ་དང་འདྲ་་་་་
བར་ཤེས་པར་བྱ་སྟེ་གོ་རིམ་བཞིན་ཏུ་བདག་དང་སྲོག་ལ་སོགས་པ་
མེད་བཞིན་དུ་དེ་ལྟར་སྣང་བའི་ཕྱིར་ནང་གི་སྐྱེ་མཆེད་དྲུག་དང་མི་
བདེན་བཞིན་དུ་ལོངས་སྤྱད་བྱའི་དངོས་པོར་སྣང་བའི་ཕྱིར་ཕྱིའི་སྐྱེ་
མཆེད་དྲུག་དང་འཁྲུལ་བའི་གཞི་ཡིན་པའི་ཕྱིར་སེམས་དང་སེམས་
ལས་བྱུང་བ་གཉིས་དང་ཡང་སྔོན་གྱི་ལས་ཀྱི་གཟུགས་བརྙན་ཡིན་་
པའི་ཕྱིར་ནང་གི་སྐྱེ་མཆེད་དྲུག་དང་། ནང་གི་སྐྱེ་མཆེད་རྣམས་ཀྱི་
གྲིབ་མ་ལྟ་བུ་ཡིན་པའི་ཕྱིར་ཕྱིའི་སྐྱེ་མཆེད་དྲུག་སྟེ་དྲུག་ཚན་།
གཉིས་དང་ལྷག་མ་གསུམ་པོ་ནི་རེ་རེར་འདོད་དེ་བཤད་པའི་་་
ཆོས་རྣམས་དང་ཏིང་ངེ་འཛིན་ལ་བརྟེན་པའི་ཆོས་རྣམས་དང་
བསམ་བཞིན་དུ་སྲིད་པར་སྐྱེ་བ་ཡོངས་སུ་ལེན་པ་རྣམས་སོ། །ཤེས་
བྱ་ཡོངས་སུ་ཚོལ་བ་ནི་ཡང་དག་པ་མིན་པའི་ཀུན་ཏུ་རྟོག་པ་དང་
ཡང་དག་པ་ཡང་མིན། ཡང་དག་པ་མ་ཡིན་པ་ཡང་མིན་པ་ངེས་
པར་འབྱེད་པའི་ཆ་དང་མཐུན་པའི་བར་དག་དང་མི་རྟོག་པ་དེ་་་་
བཞིན་ཉིད་དང་འཇིག་རྟེན་ལས་འདས་པའི་ཡེ་ཤེས་དག་དང་རྟོག་
པ་ཡང་མིན་ཞིང་མི་རྟོག་པ་ཡང་མ་ཡིན་པ་རྗེས་ལས་ཐོབ་པ་་་་་་
འཇིག་རྟེན་པའི་ཡེ་ཤེས་ཏེ་ཤེས་བྱ་ཐམས་ཅད་ནི་དེ་ཙམ་དུ་་་་་་
འདུས་པ་ཡིན་པར་བརྗོད་དོ། །ཀུན་ནས་ཉོན་མོངས་པ་དང་རྣམ་
པར་བྱང་བ་ཚོལ་བ་ནི་རང་གི་ཁམས་ཏེ་ཀུན་གཞིའི་རྣམ་པར་་༩
95



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཤེས་པ་ལས་གཟུང་བ་དང་འཛིན་པ་གཉིས་སུ་སྣང་ཞིང་དེ་ཡང་་
གྲོགས་མ་རིག་པ་དང་ཉོན་མོངས་པ་རྣམས་དང་ལྷན་ཅིག་ཏུ་་་་
འཇུག་པའི་རྣམ་པར་རྟོག་པ་རབ་ཏུ་འབྱུང་སྟེ་དེ་ལ་གཟུང་
འཛིན་གྱི་རྫས་གཉིས་རྣམ་པར་སྤངས་པ་ཡིན་ནོ། །སྔར་བཤད་
པའི་ཆོས་ཀྱི་དམིགས་པའི་ཁྱད་པར་ཐོབ་སྟེ་རྙེད་པ་ཡི་རང་གི་་
དབྱིངས་ཏེ་རྣམ་པར་རྟོག་པ་རྣམས་ཀྱི་དེ་བཞིན་ཉིད་དེ་ལ་མོས་
སྤྱོད་སྐབས་དོན་སྤྱི་དང་མཐོང་ལམ་ཐོབ་པས་མངོན་སུམ་དུ
གནས་པ་དང་སྒོམ་ལམ་དུ་དེ་ལ་གོམས་པ་དང་ལྡན་པའི་ཕྱིར།
གནས་ཡོངས་སུ་འགྱུར་བས་རྣམ་པར་རྟོག་པ་དེ་ཉིད་གཉིས་སུ་་་་
སྣང་བ་མེད་པར་འཇུག་སྟེ་ལྤགས་པ་ཁེངས་པ་དང་བྲལ་བས་་་་་་་
མཉེན་པོར་འགྱུར་བ་དང་མདའ་མེ་ལ་བསྲོས་པས་དྲང་པོར
འགྱུར་བ་བཞིན་ནོ། །དེ་ཡང་ཞི་གནས་ཀྱིས་སེམས་དང་ལྷག་
མཐོང་གི་ཤེས་རབ་རྣམ་པར་གྲོལ་བའི་དཔེ་ཡིན་ནོ། །རྣམ་པར་རིག་
པ་ཙམ་དུ་ཚོལ་བ་ནི་སེམས་ནི་གཟུང་བ་དང་འཛིན་པ་གཉིས་སུ་་
སྣང་བ་སྟེ་དེ་བཞིན་དུ་ཆགས་སོགས་ཉོན་མོངས་པར་སྣང་
བའམ་དད་པ་ལ་སོགས་པར་སྣང་བར་འདོད་པ་དེ་ལས་
གཞན་ཉོན་མོངས་པ་དང་དགེ་བའི་ཆོས་ཡོད་པ་མ་ཡིན་ནོ། །
སེམས་ནི་ཉོན་མོངས་པ་དང་དད་པ་ལ་སོགས་པ་སྣ་ཚོགས་པར་་
སྣང་བ་དང་ཅིག་ཅར་དད་པ་དང་བརྩོན་འགྲུས་ལ་སོགས་པ་་་
རྣམ་པ་སྣ་ཚོགས་ཅན་དུ་འཇུག་པ་དེ་ལ་སེམས་ཉིད་དེ་དག་ཏུ་ག
ལ
96



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
སྣང་བ་དེ་ནི་ཡོད་པ་དང་དེ་མ་ཡིན་པའི་དེ་དག་གི་མཚན་ཉིད་
མེད་པ་དེའི་ཕྱིར་ཉོན་མོངས་པ་དང་དགེ་བའི་ཆོས་ཀྱི་ནི་མ་ཡིན་
ནོ༑ །མཚན་ཉིད་ཡོངས་སུ་ཚོལ་བ་ནི་སངས་རྒྱས་རྣམས་ཀྱིས་
སེམས་ཅན་ལ་ཕན་གདགས་པའི་ཕྱིར་ནི་མཚན་གཞི་ཤེས་བྱ་་
གཞི་ལྔ་དང་མཚན་ཉིད་ངོ་བོ་ཉིད་གསུམ་དང་ནི་མཚོན་པ་རྣལ་
འབྱོར་གྱིས་ལྔ་དག་གི་རབ་ཏུ་དབྱེ་བས་ཡང་དག་པར་བཤད་་་་
དོ༑ །འཛིན་པའི་ཆར་སྣང་བའི་སེམས་ནི་རྣམ་པར་ཤེས་པ་དང་
གཟུང་བའི་ཆར་སྣང་བའི་སེམས་ནི་གཟུགས་ཡིན་ལ་ལྟ་བ་ནི་
སེམས་ལས་བྱུང་བ་རྣམས་ཏེ་དེ་དང་བཅས་པ་གང་ཡིན་པ་དང་
དེ་ཡི་གནས་སྐབས་ཏེ་ལྡན་པ་མ་ཡིན་པ་དང་མི་འགྱུར་བ་་་་་་་
འདུས་མ་བྱས་ཏེ་འདི་དག་ནི་མདོར་ན་མཚན་གཞི་སྟེ་དེ་དག་་་
རབ་ཏུ་དབྱེ་ན་ཚད་མེད་དོ། །མིང་གིས་ཇི་ལྟར་བརྗོད་པ་
བཞིན་དོན་དུ་འདུ་ཤེས་པ་ཉིད་ཀྱི་རྒྱུ་མཚན་དང་བརྗོད་པ་་་་་་
དེའི་བག་ཆགས་དང་དེ་ལས་ཀྱང་བརྡ་མི་ཤེས་པ་རྣམས་ལ་་་་་
དོན་ཁོ་ནར་སྣང་བ་དང་བརྡ་ཤེས་པ་ལ་མིང་དང་བཅས་པའི་
དོན་སྣང་བ་ནི་ཀུན་བརྟགས་པ་ཡི་མཚན་ཉིད་དོ། །མིང་ཇི་ལྟ་བར་
དང་དོན་དུ་སྣང་བ་དང་མིང་དུ་ནི་ཇི་ལྟ་བར་དོན་སྣང་བ་གང་
ཡང་དག་པ་མིན་པའི་རྟོག་པའི་རྒྱུ་མཚན་ཏེ་དམིགས་པ་ནི་་་་་་
ཀུན་ཏུ་བརྟགས་པ་ཡི་མཚན་ཉིད་དོ། །གནས་དོན་ལུས་ཀྱི་རྣམ་
པ་གསུམ་དང་ཡིད་འཛིན་པ་རྣམ་པར་རྟོག་པ་རྣམ་པ་གསུམ་གྱི་་
97



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མ
སྣང་བ་ཅན། དེ་ལས་ཕྱི་མ་ནི་འཛིན་པ་དང་སྔ་མ་ནི་གཟུང་
བའི་མཚན་ཉིད་དེ་དེ་ལྟར་ཡང་དག་པ་མ་ཡིན་པའི་ཀུན་ཏུ་
རྟོག་པ་ནི་གཞན་གྱི་དབང་གི་མཚན་ཉིད་དོ། 
།ཀུན་ཏུ་
བརྟགས་པའི་ཆོས་ཐམས་ཅད་ནི་མེད་པ་ཉིད་དང་མེད་པ་དེ་ནི་་་་
ཡོད་པ་ཉིད་གང་ཡིན་པ་དང་ཡོད་པ་དང་མེད་པ་དེ་དག་ཐ་་་
མི་དད་པས་མཉམ་པ་ཉིད་དང་གློ་བུར་གྱི་ཉོན་མོངས་པ་མ་ཞི་བ་
དང་རང་བཞིན་དག་པའི་ཕྱིར་ཞི་བ་དང་སྤྲོས་པ་མེད་པས་རྣམ་་་
པར་མི་རྟོག་པ་དེ་ནི་ཡོངས་སུ་གྲུབ་པའི་མཚན་ཉིད་དོ། །དེ་ལ་
གཞི་ནི་སངས་རྒྱས་ཀྱིས་བདེན་བཞི་ཐུགས་སུ་ཆུད་ནས་བཤད་པས་་
རྒྱུ་མཐུན་པ་གསུང་རབ་ཀྱི་ཆོས་ལ་དམིགས་ནས་སྐྱེད་པ་ནི་སྨོན་
པའི་དོན་ཚུལ་བཞིན་ཏུ་ཡིད་ལ་བྱེད་པ་དང་། མེ་ལོང་ལྟ་བུ་ནི་
སེམས་ཀྱི་དབྱིངས་ལ་རྩེ་གཅིག་ཏུ་གནས་པའི་ཏིང་ངེ་འཛིན་་་་
དང་སྣང་བ་ནི་ཆོས་ཉིད་ཀྱི་དོན་ཀུན་བརྟགས་ཀྱིས་སྟོང་པར་ཡོད་
པ་ལ་ཡོད་པ་དང་མེད་པ་ལ་མེད་པར་མཐོང་བའོ། །རྟེན་ནི་
གནས་གཞན་དུ་འགྱུར་བ་སྟེ་ཟག་མེད་ཀྱི་དབྱིངས་དེ་ན་དེ་ལས་
གཞན་པའི་འཕགས་པ་དག་དང་མཉམ་པ་ཉིད་དུ་འགྱུར་ཞིང་་་
སངས་རྒྱས་རྣམས་ཀྱི་འཕགས་པའི་རིགས་ཤིན་ཏུ་དྲི་མ་མེད་པ་་
དེ་ལ། ཉན་རང་དང་རྣམ་གྲོལ་མཉམ་པ་དང་དེ་ལས་ཁྱད་དུ་
འཕགས་པ་ཡང་ཡིན་ཏེ་རྣམ་པར་གྲོལ་བའི་ཁྱད་པར་ནི་ཉོན་་་་
མོངས་པ་བག་ཆགས་དང་བཅས་ཏེ་རྣམ་པར་དག་པ་དང་། ཡོངས་
98



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
}སུ་དག་པའི་ཁྱད་པར་ནི་ཞིང་ཡོངས་སུ་དག་པ་དང༌། སྐུའི་ཁྱད་
པར་ནི་ཆོས་ཀྱི་སྐུ་ཐོབ་པ་དང༌། ལོངས་སྤྱོད་པའི་ཁྱད་པར་ནི་
འཁོར་གྱི་དཀྱིལ་འཁོར་དག་ཏུ་ཆོས་ཀྱི་ལོངས་སྤྱོད་རྫོགས་པ་རྒྱུན་མི་
འཆད་པར་འཇུག་པ་དང་ཕྲིན་ལས་ཀྱི་ཁྱད་པར་གྱིས་ནི་དགའ་ལྡན་
གྱི་གནས་ན་བཞུགས་པ་ལ་སོགས་སྤྲུལ་པ་དག་གིས་སེམས་ཅན་གྱི་་
དོན་མཛད་པ་རྗེས་སུ་སྒྲུབ་པ་རྣམས་ཀྱིས་སོ། །ཀུན་ནས་ཉོན་མོངས་
པའི་ཕྱོགས་འགགས་པ་ན་འབྲི་བ་མེད་ཅིང་རྣམ་པར་བྱང་བའི་་་་
ཕྱོགས་སྐྱེ་བ་ན་འཕེལ་བ་མེད་པའི་མཚན་ཉིད་དོ། །རྣམ་པར་
གྲོལ་བ་ཡོངས་སུ་ཚོལ་བ་ནི་ས་བོན་ཏེ་ཀུན་གཞི་གཞན་དུ་གྱུར་་་
པའི་ཕྱིར་གནས་དང་དོན་དང་ལུས་སུ་སྣང་བའི་རྣམ་པར་ཤེས་
པ་དག་གཞན་དུ་གྱུར་པ་ནི་ཟག་པ་མེད་པའི་དབྱིངས་ཏེ་རྣམ་་
པར་གྲོལ་བའོ། །དེ་ནི་ཉན་རང་སངས་རྒྱས་ཀྱི་རྟེན་ཀུན་ཏུ་འགྲོ་
བ་ཅན་ནོ། །ཉོན་མོངས་པ་ཅན་གྱི་ཡིད་དང་འཛིན་པ་སྒོ་ལྔའི་
ཤེས་པ་དང་རྣམ་པར་རྟོག་པ་ཡིད་ཀྱི་ཤེས་པ་རྣམས་གྱུར་པའི་་་་
ཕྱིར་རྣམ་པར་མི་རྟོག་པ་དང་། ཞིང་དག་པ་དང་སོ་སོར་ཡང་
དག་པ་རང་རིག་པ་བཞིའི་ཡེ་ཤེས་དང་མངོན་པར་ཤེས་པ་ཆེན་་་་
པོའི་ལས་དག་ལ་དབང་ཐོབ་པ་ནི་རྣམ་པ་བཞི་ཡིན་ནོ།
དབང་དེ་ཡང་མི་གཡོ་བ་ལ་སོགས་པའི་ས་གསུམ་ལ་ནི་རྣམ་་་
བཞི་སྟེ། གཅིག་མི་གཡོ་བ་ལ་རྣམ་པ་གཉིས་དང་དེ་ལས་
གཞན་གཉིས་ལ་དབང་རེ་རེར་ནི་ཐོབ་པ་འདོད་པ་ཡིན་ནོ། །E
།
99



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམ་པར་གྲོལ་བའི་རྣམ་གྲངས་གཞན་ཡང་བློ་དང་ལྡན་པ་རྣམས་་
ཀྱིས་སྲིད་པར་གཏོགས་པའི་ཆོས་རྣམས་བདག་མེད་པ་རྣམ་པ་
གཉིས་ཀའང་རིག་པར་འགྱུར་ལ། དེ་ཡང་ཀུན་བརྟགས་པའི་
གང་ཟག་མེད་པ་བཞིན་ཀུན་བརྟགས་པའི་ཆོས་ཀྱང་དེ་དང་འདྲ་བ་
མཉམ་པར་ཤེས་ནས་དེ་ནི་འཛིན་པ་ཙམ་དུ་ཤེས་པའི་སྒོ་ནས་
དེ་ཁོ་ན་ཉིད་རྣམ་པར་རིག་པ་ཙམ་ལ་འཇུག་ཅིང་དེ་ནས་དེ་ཁོ་་
ན་ཉིད་དེ་ལ་ཡིད་གནས་པའི་ཕྱིར་ན་དེ་ལ་དེ་ཁོ་ན་རྣམ་པར་་་་་
རིག་པ་ཙམ་དེ་ཡང་མི་སྣང་ངོ༌། །དེ་མི་སྣང་བ་ནི་གྲོལ་བ་ཡིན་
ཏེ་མཆོག་ཏུ་དམིགས་པ་དང་བྲལ་ལོ། །རྣམ་གྲངས་གཞན་ཡང་དྲ
སྔོན་ཚོགས་བསགས་པ་ཉིད་ཀྱི་སྟོབས་ཀྱིས་གཞི་གསུང་རབ་ཀྱི་་་་་
ཆོས་ལ་མང་དུ་ཐོས་པ་དང་ཚུལ་བཞིན་དུ་ཡིད་ལ་བྱེད་པའི་
བསྐྱེད་པ་ཡོད་ན་དོན་དུ་སྣང་བ་ཐམས་ཅད་མིང་ཙམ་དུ་ནི་
མཐོང་བར་འགྱུར་ལ་མིང་སྟེ་གཟུགས་ཅན་མ་ཡིན་པའི་ཕུང་པོ་་་
བཞི་ཙམ་དུ་མཐོང་སྟེ་དེར་མཐོང་ནས་དོན་མེད་ན་དེའི་རྣམ་་་་
པར་རིག་པའང་མེད་པས་དེ་ཡང་ཕྱི་ནས་མི་མཐོང་ངོ་། །རྣམ་
གྲངས་གཞན་ཡང་སེམས་ཀུན་གཞིའི་རྣམ་པར་ཤེས་པ་ནི་སྒྲིབ་་་་་་
པའི་གནས་ངན་ལེན་དང་བཅས་པར་བདག་ཏུ་ལྟ་བའི་
ཞགས་པས་ཟིན་པར་ནི་འཁོར་བར་རབ་ཏུ་འཇུག་པར
འགྱུར་ཏེ་སེམས་དེ་ནང་དུ་སེམས་ཁོ་ན་ལ་གནས་པའི་ཕྱིར་་་་་
འཁོར་བ་ལས་ལྡོག་པར་འདོད་དོ། །ངོ་བོ་ཉིད་མེད་པ་ཚོལ་བ་ནི་་་་་
ལ
100



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཆོས་རྣམས་རྐྱེན་ལ་རག་ལས་པས་རང་མེད་པའི་ཕྱིར་དང་
འགགས་པ་རྣམས་ཡང་དེའི་བདག་ཉིད་དུ་མི་སྐྱེ་བས་རང་གི་་་་
བདག་ཉིད་དུ་མེད་པའི་ཕྱིར་དང་སྐད་ཅིག་མ་ཡིན་པས་རང་གི་
ངོ་བོ་ལ་མི་གནས་པའི་ཕྱིར་ཏེ་ངོ་བོ་ཉིད་མེད་པ་རྣམ་པ་གསུམ་་་
པོ་འདི་ནི་འདུས་བྱས་ཀྱི་མཚན་ཉིད་གསུམ་དང་སྦྱར་བར་བྱ་བ་་་་
དང་བྱིས་པས་ཇི་ལྟར་བཟུང་བ་བཞིན་དེ་མེད་པའི་ཕྱིར་ངོ་བོ་་་༌
ཉིད་མེད་པར་འདོད་དོ། །སྐྱེ་བ་མེད་པ་ལ་སོགས་པ་ཡང་འདི་ལ་
བརྟེན་ནས་འགྲུབ་པ་ཡིན་ཏེ་སྔ་མ་སྔ་མ་རྣམས་ཕྱི་མ་ཕྱི་མའི་རྟེན་
ཡིན་པས་ངོ་བོ་ཉིད་ནི་མེད་པ་ཡིས་སྐྱེ་བ་མེད་ལ་གང་མ་སྐྱེས་་་
པ་དེ་ནི་འགག་པ་མེད་པ་དང་གང་མ་སྐྱེས་ཤིང་མ་འགགས་པ་དེ་་
ནི་གཟོད་མ་ནས་ཞི་བ་དང་གང་གཟོད་མ་ནས་ཞི་བ་དེ་ནི་རང་་་
བཞིན་གྱིས་མྱ་ངན་ལས་འདས་པ་ཡིན་པར་འགྲུབ་པར་འགྱུར་་་
རོ༑ །མི་སྐྱེ་བའི་ཆོས་ལ་བཟོད་པ་ཡོངས་སུ་ཚོལ་བ་ནི་འཁོར་བ་ལ་
ཐོག་མའི་སྐྱེ་བ་མེད་པ་དང་ནི་ཆོས་གང་དག་སྔར་སྐྱེས་པ་དེ་ཉིད་
སླར་སྐྱེ་བ་མེད་པ་དང་སྔོན་མེད་པའི་རྣམ་པ་གཞན་ཉིད་ཀྱང་སྐྱེ་་
བ་མེད་པ་དང་ཀུན་བརྟགས་པའི་རང་གི་མཚན་ཉིད་མ་གྲུབ་་་་
པས་རང་གི་མཚན་ཉིད་ཀྱི་མ་སྐྱེས་པ་དང་གཞན་དབང་ལ་རང་་་
སྐྱེ་མེད་པ་དང་ཡོངས་སུ་གྲུབ་པ་ནི་འདུས་མ་བྱས་གཞན་དུ་འགྱུར་
བའི་སྐྱེ་བ་མེད་པ་དང༌། དགྲ་བཅོམ་ཟད་པར་ཤེས་པར་ཐོབ་པ་ལ་
ཀུན་ནས་ཉོན་མོངས་མི་སྐྱེ་བ་དང་ཆོས་ཀྱི་སྐུ་ལ་སྔར་ལས་ཁྱད་་
101



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་་པར་འགྲོ་བའི་སྐྱེ་བ་མེད་པ་ལ་སྐྱེ་བ་མེད་པའི་ཆོས་ལ་བཟོད་་
པ་ཐོབ་པར་བཤད་དོ། །ཐེག་པ་གཅིག་ཏུ་གསུངས་པ་ཉིད་ཡོངས་
སུ་ཚོལ་བ་ནི་བསྒྲོད་པར་བྱ་བ་ཆོས་ལ་ཐ་དད་མེད་པ་དང་འགྲོ་བ་་
པོ་ཉན་ཐོས་ལ་སོགས་པའི་གང་ཟག་རྣམས་བདག་མེད་པ་དང་་་་
རྣམ་པར་གྲོལ་བ་རྣམས་མཚུངས་པའི་ཕྱིར་དང་རིགས་ནི་མ་་་
ངེས་པ་ཐ་དད་པ་དུ་མས་ཐེག་ཆེན་གྱི་འབྲས་བུ་གཅིག་ཐོབ་པའི་་
ཕྱིར་དང་བསམ་གཉིས་ཏེ་སངས་རྒྱས་ཀྱིས་སེམས་ཅན་ཐམས་
ཅད་ལ་བདག་དང་ཐ་མི་དད་པའི་དགོངས་པ་བརྙེས་པའི་ཕྱིར་དང་
ཉན་ཐོས་རིགས་དེས་སྔོན་བྱང་ཆུབ་ཀྱི་ཚོགས་ལ་སྤྱད་པ་འགའ་ཞིག་
སངས་རྒྱས་ཀྱི་མཐུས་བདག་གཞན་ཐ་མི་དད་པ་སངས་རྒྱས་ཀྱི
དགོངས་པ་ཅུང་ཟད་ཐོབ་པ་འདྲ་བའི་ཕྱིར་དང་། གདུལ་བྱ་རྣམས་
ཀྱི་དོན་དུ་སངས་རྒྱས་ཀྱི་སྤྲུལ་པ་ཉན་ཐོས་སུ་སྟོན་པའི་ཕྱིར་དང་་་
བསྒྲོད་བྱ་མཐར་ཐུག་དེ་སངས་རྒྱས་ཡིན་པའི་ཕྱིར་ནི་ཐེག་པ་་་་་
གཅིག་ཉིད་དོ། །ཡང་ཅིའི་ཕྱིར་སངས་རྒྱས་རྣམས་ཀྱི་དགོངས་པ་
དེ་དང་དེས་ཐེག་པ་གཅིག་ཉིད་དུ་བསྟན་ཅེ་ན་ཉན་ཐོས་མ་ངེས་་་་
པའི་རིགས་ཅན་ཁ་ཅིག་དག་ནི་དྲང་བའི་ཕྱིར་དང་བྱང་སེམས་་
མ་ངེས་པའི་རིགས་ཅན་གཞན་དག་ཡང་དག་པར་གཟུང་བའི་
ཕྱིར་རྫོགས་པའི་སངས་རྒྱས་རྣམས་ཀྱིས་ནི་མ་ངེས་པའི་
རིགས་ཅན་རྣམས་ལ་མཐར་ཐུག་ཐེག་པ་གཅིག་ཏུ་བཤད་དོ། །
ཉན་ཐོས་མ་ངེས་པ་དེ་ཡང་རྣམ་པ་གཉིས་ཏེ་ཐེག་པའི་དོན་ཏེ་
102



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བདེན་པ་མཐོང་བ་དང་མ་མཐོང་བའོ། །དོན་མཐོང་བ་ལ་
འདོད་པའི་འདོད་ཆགས་བྲལ་བ་དང་འདོད་པའི་འདོད་
ཆགས་བྲལ་བ་མིན་པ་འདི་གཉིས་ནི་རྟོགས་པ་ཕུལ་བས་དམན་་་
པའོ༑ །དོན་མཐོང་དེ་གཉིས་འཕགས་པའི་ལམ་ཐོབ་པ་སྲིད་
པ་དག་ཏུ་བསྒྱུར་བའི་ཕྱིར་བསམ་གྱིས་མི་ཁྱབ་པར་བསྒྱུར་བ་
ཡིས་སྐྱེ་བ་དང་ནི་ཡང་དག་པར་ལྡན་ཏེ་འཕགས་པའི་ལམ་དེ་་་
སྐྱེ་བར་བསྒྱུར་བ་ནི་བསམ་གྱིས་མི་ཁྱབ་པའི་གནས་སོ། །གཅིག་སྟེ་
འདོད་ཆགས་དང་མ་བྲལ་བ་དེ་ནི་སྨོན་ལམ་དབང་གིས་ན་ཇི་་་་
ལྟར་འདོད་པ་བཞིན་སྐྱེ་བ་རབ་ཏུ་སྒྲུབ་པར་བྱེད་ལ། ཅིག་ཤོས་
འདོད་ཆགས་དང་བྲལ་བ་ནི་འདོད་ཁམས་སུ་ཕྱིར་མི་འོང་བའི་་་
བསམ་གཏན་དང་ལྡན་པའི་ཕྱིར་སྤྲུལ་པས་གཞན་དོན་རབ་ཏུ་་་
སྒྲུབ་སྟེ། དེ་གཉིས་ཡང་དང་ཡང་དུ་ནི་སྔར་གོམས་པའི་ཉན་
ཐོས་རང་གི་སྐྱོ་སེམས་དེ་ཀུན་ཏུ་འབྱུང་བ་དང་ལྡན་པས་མྱ་་་་་
ངན་ལས་འདས་པ་ལ་ལྷག་པར་མངོན་པར་དགའ་བའི་ཕྱིར་་་་་
རྟོགས་པ་བུལ་བ་ཡིན་པར་འདོད་དོ། །གང་ཟག་གཅིག་གིས་
འབྲས་བུ་གསུམ་ཐོབ་པའི་ཚུལ་ཡང་། དོན་བྱས་པ་མ་ཡིན་པ་སློབ་
པའི་གང་ཟག་དེ་སངས་རྒྱས་མེད་པར་སྐྱེས་ནས་སྤྲུལ་པ་དོན་་
དུ་གཉེར་བས་བསམ་གཏན་གྱི་དོན་དུ་བརྩོན་པར་བྱས་ཏེ་སྤྲུལ་་
པ་དེར་བརྟེན་ནས་མཐར་གྱིས་བྱང་ཆུབ་དམ་པ་འཐོབ་པར་་་
འགྱུར་རོ། །བཅོམ་ལྡན་འདས་ཀྱིས་གནས་སྐབས་གསུམ་ལ་གནས་
103



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་དེ་ལ་དགོངས་ནས་དཔལ་ཕྲེང་གི་མདོ་ལས། དཔེར་ན་ལྕི་བའི་མེ་
ལས་རྩའི་མེར་འགྱུར་ལ། རྩའི་མེ་ལས་ཤིང་གི་མེར་འགྱུར་བ་ལྟར་
ཉན་ཐོས་སུ་གྱུར་ནས་རང་སངས་རྒྱས་དང་ཕྱིས་ནི་རྫོགས་པའི་
སངས་རྒྱས་སུ་འགྱུར་བར་གསུངས་སོ། །རིག་པའི་གནས་ཡོངས་སུ་
ཚོལ་བ་ནི་ནང་རིག་པ་དང་གསོ་བ་རིག་པ་དང་གཏན་ཚིགས་རིག་་
པ་དང་སྒྲ་རིག་པ་དང་བཟོའི་ལས་ཀྱི་རིག་པ་སྟེ་རིག་པའི་གནས་
ལྔ་དག་ལ་བརྩོན་པར་མ་བྱས་ན། འཕགས་པ་གསུམ་ལས་
མཆོག་བྱང་ཆུབ་སེམས་དཔའ་དག་གིས་ཀྱང་ཐམས་ཅད་
མཁྱེན་པ་ཉིད་མི་འགྱུར་ཏེ་བྱེ་བྲག་མེད་པར་ནི་ཐམས་ཅད་
མཁྱེན་པ་ཉིད་ཐོབ་པའི་རྒྱུ་ཡིན་པའི་ཕྱིར་རོ། །དེ་ལྟ་བས་ན་བྱེ་
བྲག་ཏུ་ནི་གཏན་ཚིགས་དང་སྒྲ་རིག་པ་གཞན་དེ་ལ་མོས་པ་དག་་་
ཚར་བཅད་པའི་ཕྱིར་དང་གསོ་བ་དང་བཟོའི་ལས་ཀྱི་གནས་རིག་་
པ་ནི་གཞན་དེ་དག་ལ་མོས་པ་རྣམས་རྗེས་སུ་གཟུང་བའི་ཕྱིར་
དང་། ནང་རིག་པ་ནི་བདག་ཉིད་སྡེ་སྣོད་གསུམ་གྱི་བརྗོད་བྱ་
ཀུན་ཤེས་པར་བྱ་བའི་ཕྱིར་དེ་ལྔ་ལ་བྱང་ཆུབ་སེམས་དཔའ་དེ་་་་
བརྩོན་པར་བྱེད་དོ། །ཁམས་བརྟས་པ་ཡོངས་སུ་ཚོལ་བ་ནི་བདག་
ཉིད་ལ་རྒྱུ་ཐེག་ཆེན་གྱི་རིགས་ཡོད་པར་དམིགས་ནས་ནི་དགའ་
བས་ཕ་རོལ་ཏུ་ཕྱིན་པའི་ཁམས་བརྟས་པ་དང་བདག་ཉིད་ལ་ཕ་་་
རོལ་ཏུ་ཕྱིན་པ་རྣམས་ཀྱི་རྟེན་བྱང་ཆུབ་ཀྱི་སེམས་ཡོད་པ་ལ་དེ་་་
ཡོད་པར་རྗེས་སུ་དྲན་པ་དང་ཕ་རོལ་ཏུ་ཕྱིན་པའི་འབྲས་བུ་་་་་་
104



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
སངས་་་་་་་སེམས་ཅན་ཐམས་ཅད་དང་ཐུན་མོང་དུ་འདོད་པ་དང་ཇི་ལྟར་་
དུས་གསུམ་གྱི་རྒྱལ་བས་ཕ་རོལ་ཏུ་ཕྱིན་པའི་ཆོས་ཉིད་རྟོགས་པས་་་
བྱང་ཆུབ་པ་བཞིན་བདག་ཀྱང་མོས་པ་ཡིད་ལ་བྱེད་པའོ། །
ཐམས་ཅད་དུ་གོ་རིམ་ནི་དེ་ལྟ་བུར་རིག་པར་བྱའོ། །ཕ་རོལ་ཏུ་ཕྱིན་
པའི་མི་མཐུན་པའི་ཕྱོགས་སྤོང་བ་དང༌། ཚོགས་ཡོངས་སུ་སྨིན་པ་
དང་། རང་དང་གཞན་ལ་ཕན་པ་དང་། ཕྱི་མ་ལ་རྣམ་སྨིན་དང་རྒྱུ་
མཐུན་གྱི་འབྲས་བུ་འབྱིན་པ་སྟེ། མཐུ་ནི་རྣམ་པ་བཞི་ཡོད་པར་
ཤེས་པ་དག་གིས་དགའ་བ་དང་རང་གཞན་གྱི་དོན་དུ་སངས་
རྒྱས་སྒྲུབ་པ་ལ་གཞན་གྱི་ལོག་སྒྲུབ་དང་སྡུག་བསྔལ་བྱུང་བས་ངེས་
པར་མི་སྐྱོ་བ་དང་། བྱང་ཆུབ་ཐོབ་པའི་ཕྱིར་མི་མཐུན་ཕྱོགས་
སེར་སྣ་ལ་སོགས་པ་སོ་སོར་འཆགས་པ་དང་གཉེན་པོ་སྦྱིན་སོགས་
ལ་རྗེས་སུ་ཡི་རང་བ་དང་སངས་རྒྱས་རྣམས་ལ་ཕྱིན་དྲུག་གི་ཆོས་་་་
སྟོན་པར་གསོལ་བ་གདབ་པ་དང་། དེ་ཐམས་ཅད་བྱང་ཆུབ་ཏུ་བསྔོ་
བ་སྟེ་སྒྲུབ་པ་རྣམ་པ་བཞི་ཡིན་ནོ། །མོས་པ་ལས་བརྩམས་ནས་ཕ་
རོལ་ཏུ་ཕྱིན་པའི་ཆེད་ཀྱི་ཆོས་དང་དོན་ལ་རབ་ཏུ་དང་བ་དང་
ཆོས་ཡོངས་སུ་ཚོལ་བ་ལས་བརྩམས་ནས་ཕ་རོལ་ཏུ་ཕྱིན་པའི་ཆེད་
ཀྱི་ཆོས་དགེ་བའི་བཤེས་གཉེན་ལས་ཡང་དག་པར་ནོད་པ་དང་་་་
བཤད་པ་ལས་བརྩམས་ནས་གཞན་ལ་ཆོས་དེ་སྦྱིན་པར་འདུན་་་
པ་དང་སྒྲུབ་པ་ལས་བརྩམས་ནས་སྦྱིན་སོགས་ཡོངས་སུ་རྫོགས་་་་
པའི་གོ་ཆ་བགོ་བ་དང་ནི་གདམས་ངག་གི་དོན་དུ་གོ་ཆ་བགོ་བ་་་་་
105



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བདང་ནི། དེ་ཡོངས་སུ་རྫོགས་པའི་རྐྱེན་དང་འཕྲད་པར་འདོད་པའི་
སྨོན་ལམ་དང་སྔར་སྦྱིན་སོགས་སྒྲུབ་པས་མངོན་པར་དགའ་བ་་་
སྟེ་ཡིད་ལ་ཕྱི་མ་འདི་གསུམ་གདམས་ངག་རྗེས་བསྟན་གྱི་སྐབས་ལྟར་
དང་རྣམ་པ་ཐམས་ཅད་དུ་སྦྱིན་སོགས་ལ་སྦྱོར་བར་བྱ་བའི་ཡིད་་་
ལ ལ་བྱེད་པ་ནི་ཐབས་དང་ལྡན་པ་ལས་བཤད་དོ། །སྤྲོ་བ་ཡིད་ལ་བྱེད་
པ་རྣམ་པ་བཞི་ནི་སྦྱིན་སོགས་རེ་རེ་ལ་ཡང་རྣམ་པ་དྲུག་དྲུག་ཕྱེ་་་
བ་ལ་ནི། མཐུ་ཐོབ་པ་དང་ཕ་རོལ་ཏུ་ཕྱིན་པའི་ངོ་བོ་གྱུར་པའི་
བསྡུ་བའི་དངོས་པོས་སེམས་ཅན་ཡོངས་སུ་སྨིན་པ་དང༌། སྦྱིན་
པས་རྙེད་པ་དང་བཀུར་སྟིའི་དང་ལྷག་མ་རྣམས་ཀྱི་སྒྲུབ་པའི་
མཆོད་པ་དང་ནི་དེ་ཕྱིན་ཅི་མ་ལོག་པ་འདོམས་པའི་དོན་དུ་དགེ་་
བའི་བཤེས་གཉེན་བསྟེན་པ་ལ། ཡང་དག་སྤྲོ་བ་མཆོག་དང་
བརྩེ་བ་ཡིད་ལ་བྱེད་པ་ནི། ཚད་མེད་པ་བཞིས་ཡིན་ཏེ་སྦྱིན་སོགས་
སྒྲུབ་པས་བྱམས་པ་དང་། སེར་སྣ་སོགས་དང་འགྲོགས་པའི་སེམས་
ཅན་ལ་སྙིང་རྗེ་དང་། སེམས་ཅན་སྦྱིན་སོགས་དང་ལྡན་པ་རྣམས་ལ་
དགའ་བ་དང་། དེ་དག་ལ་ཀུན་ནས་ཉོན་མོངས་པ་མེད་པར་མོས་
པའི་བཏང་སྙོམས་དག་ཡིན་ནོ། །ངོ་ཚ་ཤེས་པའི་ཚུལ་ནི་སྦྱིན་པ་ལ་
སོགས་པ་མ་བྱས་པའམ་ཅུང་ཟད་བྱས་ཀྱང་མ་རྫོགས་པ་དང་ངན་
པར་ཏེ་ལོག་པར་བྱས་པ་ལ། ངོ་ཚ་བ་དང་དེ་ནས་དེ་ལ་འཇུག་
ལྡོག་བྱ་བའི་ཕྱིར་ཡུན་མི་རིང་བར་འགྱོད་པར་བྱེད་པ་དང་ཡུལ་
སྦྱིན་སོགས་ལ་སེམས་མི་གཡེང་བར་དགའ་བའི་བརྟན་པ་དང་།
106



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
སྦྱིན་སོགས་ལ་སྦྱོར་བའི་ཚེ་སྐྱོ་བ་ལ་དགྲ་བོའི་འདུ་ཤེས་དང་།
ཕྱིན་དྲུག་སྟོན་པའི་བསྟན་བཅོས་ལ་འགོད་པར་མངོན་པར་འདུ་་་
བྱེད་པ་དང་བསྟན་བཅོས་དེ་ཉིད་འཇིག་རྟེན་ལ་སྣོད་ཇི་ལྟ་བར་་་
བརྗོད་པར་འདོད་པའི་བློ་གྲོས་སོ། །རྟེན་ཡིད་ལ་བྱེད་པ་ནི་སྦྱིན་
སོགས་རྫོགས་པའི་བྱང་ཆུབ་ཀྱི་རྟེན་ཡིན་གྱི་དབང་ཕྱུག་ལ་་་
སོགས་ནི་བྱང་ཆུབ་ཀྱི་རྟེན་མིན་པས་གང་ཟག་ལ་མི་སྟོན་ཆོས་ལ་་་
རྟོན་སོགས་བཞིའོ། །སོ་སོ་ཡང་དག་པར་རིག་པ་ཡིད་ལ་བྱེད་པ་ནི་
སེར་སྣ་སོགས་དང་སྦྱིན་སོགས་གཉིས་པོ་དག་ལ་སྐྱོན་དང་ནི་་་་
ཡོན་ཏན་སོ་སོ་ཡང་དག་པར་རིག་གོ། །སྦྱིན་སོགས་སྒྲུབ་ན་
བསོད་ནམས་དང་ཡེ་ཤེས་ཀྱི་ཚོགས་བསགས་པ་རྗེས་སུ་དྲན་པ་་་
ཡིས༑ དགའ་བ་དང་སྦྱིན་སོགས་བྱང་ཆུབ་ཀྱི་ཕྱོགས་དང་མཐུན་
པའི་ངོ་བོའི་དོན་ཆེན་པོ་བྱང་ཆུབ་ཐོབ་པ་མཐོང་བ་དང་། ཞི་
ལྷག་གི་རྣལ་འབྱོར་སྒོམ་པར་འདོད་པ་དང་འཁོར་གསུམ་རྣམ་་་་
པར་མི་རྟོག་པར་འདོད་པ་དང་། ཕྱིན་དྲུག་སྟོན་པའི་ཆོས་དང་
དོན་དེ་འཛིན་པར་བྱེད་འདོད་པ་དང་ཕ་རོལ་ཏུ་ཕྱིན་པ་རྫོགས་་་
པའི་རྐྱེན་དགེ་བའི་བཤེས་གཉེན་དང་ཕྲད་པར་འདོད་པ་དང་།
ཀུན་བརྟགས་མེད་པར་ཡོད་པར་འཛིན་པ་དང་། འཁོར་བ་ཉེས་པ་
དང་ལྡན་པ་ལ་ཡོན་ཏན་དང་ལྡན་པར་འཛིན་པ་དང་། མྱང་འདས་
ཡོན་ཏན་དང་ལྡན་པ་ལ་དེ་ལྟར་མ་ཡིན་པར་འཛིན་པ་དང་། འདུ་
བྱེད་ཐམས་ཅད་ལ་རྟག་པ་དང་། བདེ་བར་འཛིན་པ་གཉིས་དང་།པ
107



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཆོས་ཐམས་ཅད་ལ་བདག་ཏུ་དང་མྱ་ངན་ལས་འདས་པ་ལ་མ་ཞི་་་་
བར་འཛིན་པ་སྟེ་ལོག་པར་འཛིན་པ་རྣམ་པ་བདུན་སྤོང་བའི་
མཐུ་སྟེ་གཉེན་པོ་སྟོང་པ་ཉིད་ལ་སོགས་པའི་ཏིང་ངེ་འཛིན་གསུམ་་་
དང་། ཆོས་ཀྱི་སྡོམ་བཞི་ནི་ཐོབ་པ་དང་ངོ་མཚར་བ་དང་ངོ་
མཚར་མེད་པ་ལ་འདུ་ཤེས་རྣམ་པ་བཞི་བཞི་ཉིད་དོ། །དེ་ཡང་
ངོ་མཚར་བའི་འདུ་ཤེས་བཞི་ནི་ཕ་རོལ་ཕྱིན་པ་རྣམས་ལ་རྒྱ་ཆེ་བའི་
འདུ་ཤེས་དང་། ཡུན་རིང་བའི་འདུ་ཤེས་དང་། ལན་ལ་རེ་བ་མེད་
པའི་འདུ་ཤེས་དང་། རྣམ་པར་སྨིན་པ་ལ་མི་ལྟ་བའི་འདུ་ཤེས་
རྣམས་སོ། །ངོ་མཚར་མེད་པའི་འདུ་ཤེས་བཞི་ནི། རྒྱུ་ཕ་རོལ་ཏུ་ཕྱིན་
པ་རྒྱ་ཆེ་བ་དང་། ཡུན་རིང་བ་ཉིད་ཡིན་ན་འབྲས་བུ་སངས་རྒྱས་
འགྲུབ་པ་དང་། དེ་གཉིས་ཡོད་ན་རང་གཞན་ལ་སེམས་མཉམ་པ་
དང་། བརྒྱ་བྱིན་གྱིས་མཆོད་ཀྱང་དགའ་བ་མེད་ན་ཕལ་པའི་ལན་
མི་རེ་བ་དང་། འཇིག་རྟེན་ཐམས་ཅད་ལས་འཕགས་པའི་ལུས་དང་
ལོངས་སྤྱོད་ཐོབ་ཀྱང་དེ་ལ་དགའ་བར་མི་སེམས་ན་རྣམ་སྨིན་ཕལ་
བ་མི་ལྟ་བར་རྣམས་ལ་ངོ་མཚར་མེད་པའོ། །སྦྱིན་སོགས་ཀྱིས་
སེམས་ཅན་རྣམས་ལ་སྙོམས་ཏེ་ཉེ་རིང་མེད་པར་དོན་བྱེད་པ་་་་
དང་སྦྱིན་སོགས་སེམས་ཅན་ལ་ཕན་པའི་བདག་ཉིད་ཆེན་པོ་རུ་་
མཐོང་བ་དང་གཞན་དག་ཕྱིན་དྲུག་ལ་བཀོད་པས་གཞན་གྱི་་
རྒྱུད་སྦྱིན་སོགས་ཀྱི་ཡོན་ཏན་དང་ལྡན་པར་འདོད་པ་ཉིད་ལན་དུ་
རེ་བ་དང་སྦྱིན་སོགས་ཀྱི་འབྲས་བུ་བྱང་ཆུབ་སེམས་དཔའི་ས་་་ལ་
108



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མཐར་ཐུག་པ་དང་སངས་རྒྱས་ཀྱི་ས་མཐར་ཐུག་པ་དང་སེམས་ཅན་
གྱི་དོན་བྱེད་པ་གསུམ་དུ་སྨོན་པ་དང་སྦྱིན་སོགས་དུས་རྒྱུན་དུ་་་་
སྤྱོད་པས་དུས་དོན་ཡོད་པར་བྱེད་པའོ། །སངས་རྒྱས་ཀྱིས་བསྟན་
པ་བཞིན་དུ་སྦྱིན་སོགས་ཕྱིན་ཅི་མ་ལོག་པར་བསྒྲུབ་པའི་ཕྱིར་ཚུ་་
རོལ་ཏུ་མི་གནས་པའི་སེམས་པ་དང་སྦྱིན་པ་ལ་སོགས་པ་དེས་
དམན་པ་དང་དར་བའི་སེམས་ཅན་ལ་རིམ་པ་ལྟར་མི་དགའ་་་
བ་དང་རབ་ཏུ་དགའ་བའོ། །ཕ་རོལ་ཏུ་ཕྱིན་པའི་བསྒོམ་པ་
བཅོས་མ་དང་བསྒོམ་ཡང་དག་པ་ལ་ཡང་རིམ་པ་ལྟར་མ་དད་་་
པ་དང་དད་པ་དང་། སེར་སྣ་ལ་སོགས་པ་མི་མཐུན་པའི་ཕྱོགས་
དང་དུ་མི་ལེན་པ་ཡིད་ལ་བྱེད་པ་དང་དུས་འདི་སྲིད་གཅིག་
ནས་ཕ་རོལ་ཏུ་ཕྱིན་པ་ཡོངས་སུ་རྫོགས་པར་ལུང་བསྟན་པར་
འཐོབ་པར་དགའ་བ་དང་།ཕ་རོལ་ཏུ་ཕྱིན་པ་ངེས་པའི་ས་ལ་
གནས་པ་འཐོབ་པར་དགའ་བའོ། །བྱང་ཆུབ་སེམས་དཔའ་ཡིན་
ཕན་ཆད་སྦྱིན་པ་ལ་སོགས་པ་ཕྱི་མའི་ཚེ་རབས་རྣམས་ལ་ཡང་་
སྒྲུབ་དགོས་པར་མཐོང་བའི་ཕྱིར་དང་བྱང་ཆུབ་སེམས་དཔའ་
གཞན་རྣམས་དང་བདག་ལྷན་ཅིག་ཕ་རོལ་ཏུ་ཕྱིན་པ་རྣམས་ལ་
འཇུག་པར་སེམས་ཤིང་མཉམ་པར་བལྟ་བའི་ཕྱིར་དང༌། སྦྱིན་
པའི་ནང་ན་ཆོས་ཀྱི་སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་གི་་་
ནང་ནས་མཆོག་ཏུ་གྱུར་པའི་ཆོས་རྣམས་ལ་ཞུགས་པ་ཡིས་
བདག་ཉིད་མཆོག་ཏུ་ཡང་དག་པར་ངེས་པར་འཛིན་པའི་ཕྱིར་་ལ
109



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རོ༑ །འཇུག་བསྡུ་བ་ནི་ཕ་རོལ་ཕྱིན་བཅུའི་རྒྱུ་ལས་བྱུང་བའི་དགེ་
བ་ཡིད་ལ་བྱེད་པ་འདི་དག་དུས་རྟག་ཏུ་བྱང་ཆུབ་སེམས་་་་་་
དཔའ་ཡི་ཁམས་ནི་བརྟས་པར་བྱེད་པ་ཡིན་ནོ། །ཡོངས་སུ་ཚོལ་
བའི་རབ་ཏུ་དབྱེ་བ་ནི་མོས་སྤྱོད་སྐབས་ཐོས་པ་ལས་མོས་པ་རྒྱས་་་
པས་ཆོས་ཚོལ་བ་དང་ཆོས་ཀྱི་སྒོའི་རྒྱུན་གོམས་པའི་མ་དག་ས་
བདུན་དུ་བདག་གཞན་མཉམ་པར་རྟོགས་པས་ལྷག་པའི་བསམ་་་
པ་དག་པའི་དང་ཆེན་པོ་དག་ས་ཐོབ་པ་རྣམས་ཀྱི་ནི་བརྟེན་པའི་
ཡོངས་སུ་ཚོལ་བར་ཡིན་པར་འདོད་དོ། །དེ་དག་གི་ཡོངས་སུ་
ཚོལ་བ་ནི་རིམ་པ་ལྟར་མཐོང་སྤང་དང་བཅས་པ་དང་། མཐོང་བ
བས་སྤང་བྱ་མེད་པ་དང་དེ་བཞིན་དུ་དབང་འབྱོར་བའོ། །
བྱང་ཆུབ་སེམས་དཔའ་རྣམས་ཀྱི་ཆོས་ཚོལ་བ་ནི་ཆོས་ཀྱི་སྐུ་་་་
མེད་པ་ཐོས་བསམ་ལས་བྱུང་བ་དང་མོས་སྤྱོད་ཀྱི་བསྒོམ་བྱང་ནི་
མི་རྟོག་པའི་རྗེས་མཐུན་ཙམ་ཡོད་པས་སྐུ་དང་བཅས་པ་དང་མ་་་་
དག་ས་བདུན་ན་སྐུ་ཐོབ་པ་དང་དག་པ་རྣམས་ལ་སྐུ་ཡོངས་སུ་་་་
རྫོགས་པ་དང་ཡང་མོས་པས་སྤྱོད་པ་ན་ང་རྒྱལ་མང་བ་དང༌།
ས་དང་པོ་བདུན་ན་ཉོན་ཡིད་ཙམ་ཞིག་མ་སྤང་བས་ང་རྒྱལ་ཕྲ་བ་་་
དང་ལྷག་མ་རྣམས་ལ་ང་རྒྱལ་མེད་པར་འདོད་དོ། །བཙལ་བའི་
དགོས་པ་ནི་བརྟན་པའི་ཆོས་ཚོལ་བ་དེ་གཟུགས་དང་གཟུགས་་
མིན་པ་ལ་རིམ་པ་ལྟར་མཚན་དཔེ་དང་དེ་བཞིན་དུ་ཉོན་མོངས་
པའི་ནད་མེད་པའི་རྒྱུ་དང་མངོན་ཤེས་རྣམས་ཀྱི་དབང་ཕྱུག་་་པ
110



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
གི་རྒྱུ་དང་དེ་དག་ཟད་མི་ཤེས་པ་ཉིད་ཀྱི་རྒྱུ་ཡང་ཡིན་ཏེ་ཕུང་པོ་
ལྷག་མ་མེད་པའི་མྱ་ངན་ལས་འདས་པ་ན་ཡང་རྒྱུན་མི་འཆད་པའི་་
ཕྱིར་རོ། །རྣམ་པར་རྟོག་པ་ཡོངས་སུ་ཚོལ་བ་ནི། རྒྱལ་བའི་སྲས་པོ་
རྣམས་ཀྱིས་ནི་ཡོད་པར་རྣམ་པར་རྟོག་པའི་གཉེན་པོར་བྱང་ཆུབ་
སེམས་དཔའ་ཡང་དག་པར་རྗེས་སུ་མི་མཐོང་སོགས་གསུངས་པ་
དང་མེད་པར་རྣམ་པར་རྟོག་པའི་གཉེན་པོར་བྱང་ཆུབ་སེམས་་་་
དཔའ་བྱང་ཆུབ་སེམས་དཔའ་ཉིད་དུ་ཡོད་པ་སོགས་གསུངས་པ་་་་
དང་༑སྒྲོ་འདོགས་པའི་གཉེན་པོར་ཤཱ་རིའི་བུ་གཟུགས་ནི་
གཟུགས་ཀྱི་ངོ་བོ་ཉིད་ཀྱིས་སྟོང་ངོ་ཞེས་སོགས་གསུངས་བ་དང་
སྐུར་པའི་རྟོག་པའི་གཉེན་པོར་སྟོང་པ་ཉིད་ཀྱིས་ནི་མ་ཡིན་ནོ་་་་
ཞེས་སོགས་གསུངས་པ་དང་གཅིག་པ་ཉིད་དུ་རྣམ་པར་རྟོག་པའི་
གཉེན་པོར་གཟུགས་ཀྱི་སྟོང་པ་ཉིད་གང་ཡིན་པ་དེ་ནི་གཟུགས་མ་་་
ཡིན་ནོ་ཞེས་སོགས་གསུངས་པ་དང་དུ་མ་ཉིད་དུ་རྣམ་པར་རྟོག་་་་
པའི་གཉེན་པོར་སྟོང་པ་ཉིད་ལས་ཀྱང་གཟུགས་གཞན་མ་ཡིན་ཏེ་་་
ཞེས་སོགས་གསུངས་པ་དང་རང་གི་མཚན་ཉིད་ལ་རྣམ་པར་རྟོག་་་
པའི་གཉེན་པོར་གཟུགས་གང་ཡིན་པ་དེ་ནི་མིང་ཙམ་མོ་ཞེས་སོགས་
གསུངས་པ་དང་ཁྱད་པར་ལ་རྟོག་པའི་གཉེན་པོར་གཟུགས་ལ་ནི་
སྐྱེ་བ་བ་ཡང་མེད་འགག་པ་ཡང་མེད་ཀུན་ནས་ཉོན་མོངས་པ་ཡང་
མེད་རྣམ་པར་བྱང་བ་ཡང་མེད་དོ་ཞེས་སོགས་གསུངས་པ་དང་་་་
མིང་ཇི་ལྟར་དོན་དུ་ཞེན་པའི་གཉེན་པོར་མིང་ནི་བཅོས་མ་སྟེ་ཞེས་་
111



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བྱ་བ་ལ་སོགས་པར་གསུངས་བ་དང་དོན་ཇི་ལྟ་བ་བཞིན་མིང་དུ་་
མངོན་པར་ཞེན་པའི་རྟོག་པ་ཡང་དག་སྤང་བར་བྱ་བའི་ཕྱིར་
བྱང་ཆུབ་སེམས་དཔས་མིང་དེ་དག་ཡང་དག་པར་རྗེས་སུ་མི་མཐོང་
ངོ་། །ཡང་དག་པར་རྗེས་སུ་མ་མཐོང་ན་མངོན་པར་མི་ཞེན་ནོ་ཞེས་
གསུངས་ཏེ་དོན་ཇི་ལྟར་བར་སྙམ་དུ་དགོངས་པའོ། །ཡོངས་སུ་ཚོལ་
བའི་ཆེ་བ་བརྗོད་པས་མཇུག་བསྡུ་བ་ནི་དེ་ལྟར་བསམ་པ་བློ་གྲོས་
དགེ་བ་དང་སྦྱོར་བ་བརྩོན་འགྲུས་དྲག་པོ་བརྟེན་ནས། དེ་
བཞིན་ཉིད་དང་བཅས་པ་ཀུན་རྫོབ་དང་དོན་དམ་པའི་བདེན་པ་
གཉིས་ཀྱིས་ཆོས་ཉིད་ཡོངས་སུ་བཙལ་བ། དེའི་ཕྱིར་རྟག་ཏུ་
སྐྱེ་དགུ་རྣམས་ཀྱི་སྟོན་པར་འགྱུར་ལ། རྒྱལ་སྲས་དེ་ནི་རྒྱ་མཚོ་
ཆེན་པོར་བཞིན་དུ་ཡོན་ཏན་རྣམས་ཀྱིས་གང་བར་འགྱུར་རོ། །
ཐེག་པ་ཆེན་པོ་མདོ་སྡེའི་རྒྱན་ལས། ཡོངས་སུ་ཚོལ་བའི་ལེའུ་
སྟེ་བཅུ་གཉིས་པའོ།། །།
ཆོས་སྟོན་པ་ལ་སེར་སྣ་དགག་པའི་དབང་དུ་བྱས་ཏེ་བཤད་པ་ནི།
བརྟན་པ་སྟེ་རྒྱལ་སྲས་རྣམས་ནི་སྲོག་དང་ལོངས་སྤྱོད་ཚེགས་་
ཆེན་པོས་རྙེད་ཅིང་སྙིང་པོ་མེད་པ་དག་ཀྱང་། རབ་དགའི་
ཡིད་ཀྱིས་སེམས་ཅན་སྡུག་བསྔལ་བར་གྱུར་པ་རྣམས་ལ་སྦྱིན་་་
པ་རྣམས་རྒྱ་ཆེན་པོ་རྟག་ཏུ་གཏོང་ན། ཐེག་ཆེན་གྱི་ཆོས་གོ་
སྐབས་ཡངས་ཤིང་སྐྱེ་དགུ་རྣམས་ལ་རྣམ་པ་ཀུན་ཏུ་ཕན་པར་་་
བྱེད་པ་བསྟན་པ་གནས་པའི་དུས་སུ་ནི་ཚེགས་ཆེན་པོས་རྙེད་པ་་་
112



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མིན་ཞིང་ཤིན་ཏུ་བཏང་ཡང་རང་རྒྱུད་ཀྱི་དེ་ཟད་པ་མེད་ལ་་་་
འཕེལ་བར་འགྱུར་བ་ལྟ་ལན་ཅིག་མ་ཡིན་པར་བཏང་བར་
སྨོས་ཅི་དགོས། གང་ཕྱིར་སོ་སོ་རང་རིག་པའི་ཡེ་ཤེས་ཀྱིས་རིག་
བྱ་ཡིན་པའི་ཕྱིར་བཅོམ་ལྡན་འདས་ཀྱིས་ཐུགས་སུ་ཆུད་པའི་་་
ཆོས་ཉིད་ནི་གཞན་ལ་མ་བསྟན་ཏོ། །འོ་ན་ཅི་ཞིག་བསྟན་ཞེ་ན་
དཔེར་ན་སྦྲུལ་ཆེན་པོ་ཨ་ཛ་ག་ར་དེ་ཉིད་གཉིད་དུ་ལོག་པའི་ཁ་་་
ཆུའི་རྒྱུན་གྱིས་རེག་པའི་སྲོག་ཆགས་ཐམས་ཅད་ཟིན་ཏེ་གཉིད་སད་་
ནས་དེ་དག་ཀྱང་ཁར་དྲངས་པ་བཞིན་ཐུགས་རྗེའི་བདག་ཉིད་་་་
སངས་རྒྱས་བཅོམ་ལྡན་འདས་སྦྲུལ་ཆེན་པོ་ལྟ་བུ་དེས་ཀྱང
རིགས་པར་བཤད་པ་གསུང་རབ་ཡན་ལག་བཅུ་གཉིས་དབུགས་་་
དང་འདྲ་བའི་ཆོས་རྣམས་ཀྱིས་གདུལ་བྱའི་སྐྱེ་བོ་རྣམས་ཉིད་ཀྱི་
ཐུགས་སུ་ཆུད་པའི་ཆོས་ལ་ཀུན་ནས་དྲངས་ཏེ་སྤྲོས་པ་ཉེ་བར་།
ཞི་བའི་ཞལ་གྱི་སྒོ། སྒྲིབ་གཉིས་རྣམ་པར་དག་པ་རྒྱ་ཆེན་པོ་
སངས་རྒྱས་ཐམས་ཅད་ཀྱིས་ཐུན་མོང་དུ་བརྙེས་པ་ཟད་མི་ཤེས་་་
པའི་བདེ་བ་ལ་ཡང་དག་པར་བཀོད་དོ། །དེ་ལྟ་བས་ན་རྣལ་
འབྱོར་ཅན་གྱི་སྒོམ་པ་གང་ཡིན་པ་དེ་ནི་དོན་མེད་པ་མིན་ཏེ་་
དེའི་དབང་གིས་སོ་སོ་རང་གིས་རིག་པར་བྱ་བའི་ཆོས་རྟོགས་པའི་་
ཕྱིར་རོ། །དེ་ལྟར་བདེ་བར་གཤེགས་པ་རྣམས་ཀྱི་བསྟན་པ་གང་
ཡིན་པ་དེ་ཡང་དོན་མེད་པ་མིན་ཏེ་ཉིད་ཀྱི་ཆོས་ཉིད་ལ་སྐྱེ་བོ་་་་
རྣམས་འདྲེན་པའི་ཕྱིར་རོ། །གལ་ཏེ་ཐོས་པ་ཙམ་གྱིས་བདག་མེད་
113



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པའི་དོན་མཐོང་བར་འགྱུར་ན་སྒོམ་པ་དོན་མེད་པར་འགྱུར་་་
ཞིང་༑ གལ་ཏེ་མ་ཐོས་པར་ཡང་བདག་མེད་པའི་དོན་བསྒོམ་པ་
ལ་འཇུག་པར་འགྱུར་ན་བསྟན་པ་དོན་མེད་འགྱུར་རོ། །སྟོན་པ་
རྣམ་པར་དབྱེ་བ་ནི་སེམས་དཔའ་མཆོག་གི་ཆོས་སྟོན་པ་ནི་་་་་
སངས་རྒྱས་ཀྱི་ལུང་དང་རང་གིས་དེ་ཁོ་ན་ཉིད་རྟོགས་པ་དང་
དག་པའི་ས་ཐོབ་སྟེ་དབང་འབྱོར་བ་རྣམས་ལས་སྟོན་པ་དང་
གནས་ཀྱང་ཁ་དང་ཤིང་ལ་སོགས་པའི་གཟུགས་ནི་ཐམས་ཅད་་་
དང་ནམ་མཁའ་ལས་ཀྱང་འབྱུང་བ་ཡིན་ནོ། །སྟོན་པ་ཕུན་སུམ་
ཚོགས་པ་ནི་མང་དུ་ཐོས་པས་ན་སྟོན་པ་རྒྱ་ཆེ་བ་དང་ཤེས་རབ་ཆེ་
བས་ན་ཐེ་ཚོམ་སྤོང་བ་དང་སྒོ་གསུམ་ཁ་ན་མ་ཐོ་བ་མེད་པའི་་་་་
ལས་ཅན་ཡིན་པས་ན་ཚིག་གཟུང་བར་འོས་པ་དང་སྡུག་ཀུན་ཀྱིས་
ཀུན་ནས་ཉོན་མོངས་པའི་དང་འགོག་ལམ་གྱིས་རྣམ་པར་བྱང་བའི་་
དེ་ཉིད་དེ་གཉིས་སྟོན་པ་འདི་ནི་བྱང་ཆུབ་སེམས་དཔའ་ཡི་་༌
ཆོས་སྟོན་པ་ཕུན་སུམ་ཚོགས་པ་ཡིན་ཞེས་བྱའོ། །ཡང་སེམས་
དཔའ་མཆོག་གི་ཆོས་སྟོན་པ་ནི་འཇམ་པོས་ལན་གདོན་ཞིང་
གཞན་གྱིས་བསྟོད་པ་དང་རྟོགས་དཀའི་དོན་ལུང་རིགས་ཀྱིས་གྲུབ་་་
ཀྱང་རྒྱགས་པ་བྲལ་བ་དང་ཆོས་སྟོན་ན་མི་སྐྱོ་མི་དུབ་པ་དང་དཔེ་
མཁྱུད་མེད་པར་གསལ་ཞིང་རྫོགས་པར་སྟོན་པ་དང་ཟློས་སྐྱོན་་་
མེད་པར་རྣམ་གྲངས་སྣ་ཚོགས་པ་དང་ཡང་དག་པའི་ཚད་མ་དང་་
མི་འགལ་བར་རིགས་པ་དང་ཚིག་དང་ཡི་གེ་འཇིག་རྟེན་ན་གྲགས་
114



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མཔས་གོ་ཞིང་ཟང་ཟིང་ལ་རེ་བ་མེད་པ་དང་ཐེག་པ་གསུམ་ཆར་
སྟོན་པས་ཀུན་ཏུ་འགྲོ་བའོ། །ཚིག་ཕུན་སུམ་ཚོགས་པའི་དབང་དུ་
བྱས་ཏེ་བཤད་པ་ནི་རྒྱལ་སྲས་རྣམས་ཀྱི་ཚིག་ནི་འཁོར་ལ་ཁྱབ་་་་་
པའི་ཕྱིར་མི་ཞན་པ་དང་རྣ་བར་སྙན་ཅིང་ཡི་གེའི་དོན་ལེགས་་་
པར་བཤད་པ་དོན་རྣམ་པར་རིག་པར་བྱེད་ནུས་པས་གྲགས་པ་
དང་འཇིག་རྟེན་རང་རང་དང་མཐུན་པའི་ཅི་རིགས་པ་དང་་་་
ཟང་ཟིང་ལ་རེ་བ་མེད་པ་དང་འཁོར་མི་སྐྱོ་བའི་ཚོད་ཀྱིས་རན་་་་
པར་བཤད་ཅིང་དེ་བཞིན་དུ་མཐར་གཏུགས་པ་མེད་པས་ཡངས་་
པ་ཡིན་ནོ། །ཡི་གེའི་ཕུན་སུམ་ཚོགས་པ་ནི་ཚིག་དང་ཡི་གེ་རིགས་པ་
དང་མི་འགལ་བར་བསྟན་པ་དང་བསྟན་པ་དེ་བཞིན་དུ་བཤད་་་
པ་དང་ཐེག་པ་གསུམ་དང་མཐུན་པ་དང་སྒྲ་ཉམ་ང་བ་མེད་་་་་
པས་ཉན་བདེ་བ་དང་དོན་གྲགས་པ་ཉིད་ཀྱིས་འདོད་པ་དང་ནི་
གདུལ་བྱ་རང་རང་དང་མཐུན་པས་ཅི་རིགས་དང་ངེས་པར་
འབྱུང་བ་མྱ་ངན་ལས་འདས་པ་དང་མཐུན་པའི་ཕྱིར། དེ་དག་
མདོར་བསྡུ་ན་སེམས་དཔའ་མཆོག་རྣམས་ཀྱི་ཡི་གེ་ཕུན་སུམ་་་
ཚོགས་པ་ཡིན་ཞེས་བྱའོ། །བདེ་གཤེགས་གསུངས་ནི་མཐའ་
ཡས་པ་སྟེ་གསང་བ་གསུམ་སྟོན་པའི་མདོ་ལས་བྱུང་བ་ལྟར་ཡིན་་་
ལག་དྲུག་ཅུའི་རང་བཞིན་བསམ་གྱིས་མི་ཁྱབ་པ་ཡིན་ནོ། །སྟོན་
པའི་ཆེ་བའི་བདག་ཉིད་ཀྱི་དབང་དུ་བྱས་ཏེ་བཤད་པ་ནི། བརྗོད་
པའི་ངག་དང་ཐ་སྙད་འདོགས་པའི་ཚིག་ཤིན་ཏུ་རིགས་པ་དང་།
115



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལ
ལམདོར་བསྟན་རབ་ཏུ་འཇོག་པ་དང་སོ་སོར་རྣམ་པར་འབྱེད་པ་་་
དང་ཐེ་ཚོམ་གཅོད་པའི་ཕྱིར་རྣམ་པར་འགྲེལ་པ་དང་ལན་མང་
དུ་སྟོན་པས་གསལ་བར་བྱེད་པ་དང་ལྡན་པ་ནི་མགོ་སྨོས་པས་་་་
གོ་བ་རྣམས་ལ་བསྡུས་ཏེ་སྟོན་པར་མཛད་པ་དང་རྣམ་པར་སྤྲོས་་་་
པས་གོ་བ་རྣམས་ལ་རྒྱས་པར་ཡང་དག་པར་རབ་ཏུ་སྟོན་པ་དང་།
སངས་རྒྱས་རྣམས་ཀྱི་སྟོན་པ་འདི། །འཁོར་གསུམ་གྱིས་ནི་
དག་པ་སྟེ་གང་གིས་སྟོན་པ་དག་དང་ཚིག་དག་དང་ཇི་ལྟར་སྟོན་་་
པ་བསྟན་པ་ལ་སོགས་པའི་རྣམ་པ་དང་གང་ལ་སྟོན་པ་མགོ་སྨོས་པ་
དང་རྣམ་པར་སྤྲོས་ན་གོ་བ་རྣམས་ལ་བདེན་པར་མི་འཛིན་པའི་
ཕྱིར་རོ། །ཡང་འདི་ནི་ཉེས་པ་བརྒྱད་དག་དང་བྲལ་བ་ཉིད་དུ་
ཤེས་པར་བྱ་སྟེ། ལེ་ལོའི་དབང་གིས་མི་འཆད་པ་དང་ནི་གསལ་
པོར་སྟོན་མི་ནུས་པས་མི་གོ་བ་དང་འཆད་པའི་གོ་སྐབས་མི་་་
འབྱེད་པ་དང་དོན་ངེས་པར་མི་བྱེད་པས་མ་ངེས་དང་ཐེ་ཚོམ་
སྐྱེས་པ་དག་ནི་མི་གཅོད་པ་དང་ཐེ་ཚོམ་དེ་དང་བྲལ་བར་བྱས་་
ཀྱང་བརྟན་པོར་མི་བྱེད་པ་དང་། སྐྱོ་བས་ཡང་དང་ཡང་དུ་སྟོན་
པར་མི་བྱེད་པ་དང་ནི་སེར་སྣ་ཉིད་ཀྱིས་རྫོགས་པར་མི་སྟོན་པ་སྟེ་
འདི་དག་ནི་གཏམ་གྱི་ཉེས་པ་ཡིན་པར་འདོད་ལ། དེ་དག་
མེད་པའི་ཕྱིར་སངས་རྒྱས་ཀྱི་བཤད་པ་དེ་ནི་བླ་ན་མེད་པར་་་
འགྱུར་རོ། །དོན་ཕུན་སུམ་ཚོགས་པའི་དབང་དུ་བྱས་ནས་བཤད་པ་
ནི་དང་པོ་ཐོས་པའི་ཚེ་དོན་ལ་ཡིད་ཆེས་པའི་དད་པ་དང་བར་དུ་
116



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བསམ་པའི་དུས་ན་རིགས་པར་ངེས་པར་བརྟགས་ཏེ་ཐོབ་པ་ཉིད་དུ་
ནུས་པར་རིག་ནས་དགའ་བ་དང་ཐ་མ་བསྒོམ་པ་ན་ཡང་དག་པ་
ཇི་ལྟ་བ་བཞིན་ཤེས་པའི་བློ་གྲོས་རྣམས་ཀྱི་རྒྱུ་ཡིན་པའི་ཕྱིར་ཆོས་
འདི་ཐོག་མཐའ་བར་དུ་དགེ་བ་ཡིན་ཞིང་ཀུན་རྫོབ་དང་དེ་ཁོ་ན་
ཉིད་ཀྱི་དོན་རྣམ་པ་གཉིས་དང་ལྡན་པས་དོན་བཟང་པོ་དང་་་་
གཟུང་སླ་བས་ཚིག་འབྲུ་བཟང་པོ་དང་ཡོན་ཏན་བཞི་ཅན་གྱི་་་
ཚངས་སྤྱོད་སྟོན་ཏེ། གཞན་དག་ཐུན་མོང་མ་ཡིན་པ་དང་
ལྡན་པས་མ་འདྲེས་པ་དང་། ཁམས་གསུམ་པའི་ཉོན་མོངས་
རྣམ་པར་སྤོང་བའི་གཉེན་པོ་ཡོངས་སུ་རྫོགས་པར་བྱེད་པ་དང་།
ངོ་བོ་ཉིད་ཀྱིས་ཟག་པ་མེད་པས་ཡོངས་སུ་དག་པ་དང་གློ་བུར་གྱི་་
དྲི་མས་དག་པ་ཡོངས་སུ་བྱང་བ་སྟེ། དེ་དག་ཚངས་སྤྱོད་ཡོན་
ཏན་བཞི་ལྡན་ཡིན་པར་འདོད་དོ། །ལྡེམ་པོར་དགོངས་པ་རྣམ་
པར་དབྱེ་བ་ནི་ཉན་ཐོས་མ་ངེས་པ་རྣམས་ཐེག་ཆེན་ལ་འཇུག་པའི་
ཕྱིར་གཟུགས་སོགས་ཡོད་པར་བསྟན་པ་གཞུག་པ་ལྡེམ་པོར་་
དགོངས་པ་དང་ཀུན་བརྟགས་ལ་སོགས་པ་གསུམ་ལ་དགོངས་ཏེ་་
ཆོས་ཐམས་ཅད་ངོ་བོ་ཉིད་མེད་པ་མ་སྐྱེས་པ་ལ་སོགས་པ་བསྟན་པ་
མཚན་ཉིད་ལྡེམ་པོར་དགོངས་པ་དང་། ཉེས་པ་རྣམས་གདུལ་
བར་བྱ་བའི་ཕྱིར་གཉེན་པོ་ལ་ལྡེམ་པོར་དགོངས་པ་དང་བརྗོད་
པ་ཟབ་མོ་ལ་ལྟོས་ནས་བསྒྱུར་བ་ལྡེམ་པོར་དགོངས་པ་སྟེ་དེ་་
ཡང་གོ་རིམ་བཞིན་དུ་ཉན་ཐོས་དང་ནི་ངོ་བོ་ཉིད་གསུམ་དང་་་
117



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བདེ་བཞིན་དུ་ཉེས་པ་བརྒྱུད་འདུལ་བ་དང་བརྗོད་པ་ཟབ་མོ་ལ་
ལྟོས་པ་ཉིད་ལ་ནི་ལྡེམ་པོར་དགོངས་པ་འདི་ཡང་རྣམ་པ་
བཞིའོ༑ །དགོངས་པ་རྣམ་པར་དབྱེ་བ་ནི་ང་ཉིད་དེའི་ཚེ་ཡང་དག་
པར་རྫོགས་པའི་སངས་རྒྱས་རྣམ་པར་གཟིགས་སུ་གྱུར་ཏོ་ཞེས་་་་་་
གསུངས་པ་སོགས་ནི་ཆོས་ཀྱི་སྐུ་མཉམ་པ་ཉིད་ལ་དགོངས་པ
དང་ཆོས་ཐམས་ཅད་ངོ་བོ་ཉིད་མེད་པ་མ་སྐྱེས་པའོ་ཞེས་བྱ་བ་ལ་་་
སོགས་པར་གསུངས་པ་ནི་དོན་གཞན་ལ་དགོངས་པ་དང་། དེ་
བཞིན་དུ་གང་དག་བདེ་བ་ཅན་དུ་སྨོན་ལམ་འདེབས་པ་དེ་དག་་་་
དེར་སྐྱེ་བར་འགྱུར་རོ་ཞེས་གསུངས་པ་སོགས་ནི་དུས་གཞན་ལ་
དགོངས་པ་དང་དགེ་བའི་རྩ་བ་དེ་ཉིད་ཁ་ཅིག་ལ་ནི་བསྔགས་ལ་་་
ཆུང་ངུས་ཆོག་ཤེས་པ་ཁ་ཅིག་ལ་ནི་སྨད་པ་ལྟར་གང་ཟག་གི་ནི་་་་
བསམ་པ་ལ་ལྟོས་ཏེ་དགོངས་པ་དེ་ཡང་རྣམ་པ་བཞིར་ཤེས་་་
པར་བྱའོ། །ཐེག་པ་ཆེན་པོའི་མདོ་ཤིན་ཏུ་རྒྱས་པ་ལས་ཚིགས་སུ་
བཅད་པ་གཉིས་པོ་ཕན་ཡོན་དང་བཅས་པ་བླངས་ཏེ་སྨྲས་པ་
སངས་རྒྱས་ཐུབ་པ་ཉིད་ལ་བརྙས་པའི་སྒྲིབ་པའི་གཉེན་པོ་རང་་་་
ཉིད་དེའི་ཚེ་ན་སོགས་གསུངས་པ་དང་ཆོས་ལ་བརྙས་པའི་སྒྲིབ་་་
པའི་གཉེན་པོ་གངྒཱའི་ཀླུང་གི་བྱེ་མ་སྙེད་དང་མཉམ་པའི་སངས་རྒྱས་
རྣམས་ལ་བསྙེན་བཀུར་བྱས་ན་གདོད་ཐེག་པ་ཆེན་པོའི་རྟོགས་པ་་་་
སྐྱེའོ་ཞེས་གསུངས་པ་དང་ལེ་ལོའི་སྒྲིབ་པའི་གཉེན་པོར་གང་དག་
བདེ་བ་ཅན་དུ་སོགས་གསུངས་པ་དང་ཅུང་ཟད་ཙམ་གྱིས་ཆོག་་་་
118



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པར་འཛིན་པའི་གཉེན་པོར་སྦྱིན་སོགས་བསྟོད་སྨད་དུ་བྱ་བ་ལྟ་བུ་་
དང་བདག་གི་གཟུགས་དང་སྟོབས་སོགས་ཀྱི་ང་རྒྱལ་བྱེད་པའི་
གཉེན་པོར་སངས་རྒྱས་འགའ་ཞིག་གི་སྐུ་དང་སྟོབས་ཀྱི་བསྔགས་པ་
བརྗོད་པ་ལྟ་བུ་དང་ཁམས་གསུམ་གྱི་ཕུན་སུམ་ཚོགས་པ་ལ་ཆགས་་་
པའི་འདོད་ཆགས་ལ་སྤྱོད་པའི་གཉེན་པོར་དག་པའི་ཞིང་ལ་ལའི་
བསྔགས་པ་བརྗོད་པ་ལྟ་བུ་དང་ཧ་ཅང་འགྱོད་ཆེས་པའི་སྒྲིབ་པའི་
གཉེན་པོར་སངས་རྒྱས་དང་བྱང་ཆུབ་སེམས་དཔའ་རྣམས་ལ་་་
གནོད་པར་བྱེད་པ་ཡང་མཐོ་རིས་སུ་དེ་འགྲོའོ་ཞེས་སོགས་གསུངས་་
པ་དང་བྱང་སེམས་མ་ངེས་པ་འགའ་ཞིག་ཐེག་དམན་དུ་ལྡོག་པའི་
གཉེན་པོ་ནི་མཐར་ཐུག་ཐེག་པ་གཅིག་ཏུ་བསྟན་པའོ་སྔ་མ་འདི་་་་་
དག་སེམས་ཅན་རྣམས་ཀྱི་སྒྲིབ་པ་སྟེ་དེ་ཡི་གཉེན་པོར་ཐེག་་་་
པ་མཆོག་འདི་སངས་རྒྱས་ཀྱིས་གསུངས་པ་དེས་གང་ཟག་དེའི་་་
བར་དུ་གཅོད་པ་ཡི་ཉེས་པ་བརྒྱད་པོ་ཐམས་ཅད་སྤོང་བར་
འགྱུར་རོ། །སྐྱེ་བོ་གང་ཞིག་གིས་ཚིག་གམ་དོན་གྱི་སྒོ་ནས་
ཚིགས་སུ་བཅད་པ་གཉིས་པོ་འདི་མི་བརྗེད་པར་འཛིན་ཅིང་
དྲན་པ་ལ་རབ་ཏུ་སྦྱོར་བ་སེམས་ཅན་བློ་དང་ལྡན་པ་མཆོག་དེ་
ཡིས་ཡོན་ཏན་རྣམ་པ་བཅུ་ཐོབ་པར་འགྱུར་ཏེ། སྒྲིབ་པ་དང་
བྲལ་བའི་སྒོ་ནས་ཐེག་ཆེན་ལ་མོས་པ་ཐོབ་པས་ཁམས་ནི་ཟད་་་་
པར་ཏེ་རྫོགས་པར་བརྟས་པ་དང་།འཆི་བའི་ཚེ་ན་རབ་ཏུ་
དགའ་བའི་མཆོག་ཐོབ་པ་དང་ཇི་ལྟར་འདོད་པར་སྐྱེ་བ་ལེན་་་་པ
119



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཔ་དང་སྐྱེ་བ་ཐམས་ཅད་ཀུན་ཏུ་ཚེ་རབས་དྲན་པ་དང་། ཡང་
དག་པར་རྫོགས་པའི་སངས་རྒྱས་རྣམས་དང་འཕྲད་པ་དང༌།
སངས་རྒྱས་དེ་ལས་ཐེག་པ་མཆོག་གི་ཆོས་ཐོས་པ་དང༌། དེ་ལ་
མོས་པ་བློ་སྟེ་ཤེས་རབ་དང་བཅས་པ་དང་ཏིང་ངེ་འཛིན་དང་་་་
གཟུགས་ཀྱི་སྒོ་གཉིས་དང་མཐར་ཐུག་བྱང་ཆུབ་དམ་པ་མྱུར་དུ་་
ཐོབ་པའོ། །སྟོན་པའི་ཕན་ཡོན་ནི་དེ་ལྟར་བློ་བཟང་བས་ཕྱིན་ཅི་
མ་ལོག་པར་འཆད་པ་དང་སྐྱོ་བ་མེད་པས་ཡང་དང་ཡང་དུ་འཆད་
པ་དང་ལྡན་ཞིང་བརྩེ་བ་ཅན་ཡིན་པས་ཟང་ཟིང་མེད་པའི་
སེམས་དང་། སྙན་པ་རབ་ཏུ་གྲགས་པས་ཚིག་བཟུང་བར་འོས་པ་
དང་གདུལ་བྱ་འདུལ་བའི་ཆོ་ག་བཟང་པོ་ཤེས་པ་དང་ལྡན་པ་ཡི་
ཕྱིར་ནི་གདུལ་བྱ་དང་མཚམས་པར་འཆད་པས་ན། བྱང་ཆུབ་
སེམས་དཔའ་ལེགས་པར་སྨྲ་བ་ཡིན་པ་སྟེ། བཤད་པས་སྐྱེ་བོ་
ཚོགས་པའི་ནང་ན་ཉི་མ་བཞིན་དུ་ལྷམ་མེར་འགྱུར་རོ། །ཐེག་
པ་ཆེན་པོ་མདོ་སྡེའི་རྒྱན་ལས། བཤད་པའི་ལེའུ་སྟེ་བཅུ་
གསུམ་པའོ།། །།
བློ་དང་ལྡན་པས་གང་ཟག་དང་ཆོས་ཀྱི་བདག་མེད་པ་གཉིས་་་་
ལ་འཇིག་རྟེན་ལས་འདས་པའི་ཡེ་ཤེས་འདྲེན་པའི་ཕྱིར་ལོག་པ་་་་་
ཉིད་དང༌། ངོ་བོ་འཇིག་རྟེན་པ་ཡིན་པའི་ཕྱིར་ཡང་དག་པ་ཉིད་
ཀྱང་རྣམ་པར་སྤངས་པ་ཀུན་ཏུ་བརྟགས་པའི་ངོ་བོ་ཉིད་མེད་པ་་་་པ
120



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ལ་སྟོང་པ་ཉིད་ཀྱི་ཏིང་ངེ་འཛིན་དང་གཞན་གྱི་དབང་གི་ངོ་བོ་ཉིད་
ཡོད་པ་ལ་སྨོན་པ་མེད་པའི་ཏིང་ངེ་འཛིན་དང་ཡོངས་སུ་གྲུབ་པའི་་
ངོ་བོ་ཉིད་ཀྱང་ཡོད་པ་ལ་མཚན་མ་མེད་པའི་ཏིང་ངེ་འཛིན་ཏེ་།
འཇིག་རྟེན་གྱི་ཏིང་ངེ་འཛིན་གསུམ་གྱིས་གང་ཟག་དང་ནི་ཆོས་་
དག་ལ་བདག་མེད་པ་རྣམ་པ་གཉིས་ཀུན་ཏུ་ཤེས་ནས་ཆོས་་་
རྒྱུན་གྱི་ཏིང་ངེ་འཛིན་ཐོབ་པས་དོན་ཤེས་པ་དག་ནི་ལུང་གི་ཆོས་་
རྣམས་ཀུན་གཟིངས་དང་འདྲ་བ་ཉིད་དུ་རིག་ནས་ཐོས་པས་
ཆོག་པར་འཛིན་པ་སྤོང་བས་སྤངས་པས་བསམ་པ་ལ་ཞུགས་པ་་་
དེས་ན་ཆོས་ཤེས་པ་ཞེས་བརྗོད་པ་ཡིན་ནོ། །སོ་སོའི་སྐྱེ་བོའི་
དོན་དང་ཆོས་ཤེས་པ་ཡིས་དེ་བཞིན་དུ་ནི་ཇི་སྐད་བཤད་པའི་་་་
བདག་མེད་པ་གཉིས་རྟོགས་ནས་ཤེས་པ་དེ་ཡོངས་སུ་རྫོགས་་་
པའི་མཐོང་ལམ་ཐོབ་པར་བྱ་བའི་ཕྱིར་སྦྱོར་ལམ་དུ་དེ་དང་རྗེས་སུ་
མཐུན་པའི་ཆོས་ནི་རབ་ཏུ་སྒྲུབ་པོ། །དེ་ནས་རྒྱལ་སྲས་དེས་ནི་
ས་དང་པོར་སོན་ཏེ་བྱང་ཆུབ་སེམས་དཔའ་ས་དང་པོ་དེའི་་་་་
བདག་ཉིད་དེ་ལ་གནས་པ་ཀུན་དང་མཉམ་པར་འཇིག་རྟེན་་
ལས་འདས་པའི་ཡེ་ཤེས་བླ་ན་མེད་པ་འཐོབ་བོ། །མཐོང་བས་
སྤང་བར་བྱ་བའི་ཉོན་མོངས་པ་རྣམས་ཐམས་ཅད་ས་དང་པོ་་་་
ཐོབ་པ་ན་ཡང་དག་པར་ཟད་པར་བྱས་ནས་ཤེས་བྱའི་སྒྲིབ་པ་
སྤང་བའི་ཕྱིར་དུས་གཉིས་པ་ལ་སོགས་པ་བསྒོམ་པའི་ལམ་ལ་ནི་
རབ་ཏུ་སྦྱོར་རོ། །ཤེས་སྒྲིབ་དེ་ཇི་ལྟར་སྤོང་ཞེ་ན། ས་དེ་དག་གི་སྤང་
121



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
""""
7 
༦བྱ་དང་བསྒྲུབ་བྱ་དང་ངོ་བོ་སོགས་འདིའོ་ཞེས་རྣམ་པར་འཇོག་པ་
རྗེས་ཐོབ་ཀྱི་ཡེ་ཤེས་དང་མཉམ་བཞག་རྣམ་པར་མི་རྟོག་པའི་ཡེ་་
ཤེས་གཉིས་ཕན་ཚུན་བར་མ་ཆད་པར་ལྷན་ཅིག་སྤྱོད་པ་ཡིས།
དེ་བཞི་ནས་ནི་ལྷག་མ་རྣམས་ལ་ཡང་གོམས་པར་བྱེད་དེ་དེ་དང་
མཐུན་པ་ཡི་ནི་ཆོས་ལ་སྤྱོད་དོ། །མཐུན་པའི་ཡུལ་དུ་གནས་པ་ལ་
སོགས་པ་འཁོར་ལོ་བཞིས་བག་ཡོད་པར་བྱ་བ་སྟོན་ཏེ། བློ་ལྡན་
གང་དུ་སྒྲུབ་པར་བྱེད་པའི་ཡུལ་འཚོ་བའི་ཡོ་བྱད་རྣམས་ཚོགས་་་
ཆུང་ངུས་ལེགས་པར་རྙེད་པ་དང་རྐུན་པོ་སོགས་མེད་པས་་
གནས་བཟང་བ་དང་ནད་མི་བསྐྱེད་པས་ས་བཟང་བ་དང་ཚུལ་
ཁྲིམས་དང་ལྟ་བ་མཐུན་པའི་གྲོགས་བཟང་པོ་དང་ཉིན་པར་འདུ་
འཛི་ཉུང་ཞིང་ལྗན་ལྗིན་ཉུང་བ་དང་མཚན་མོར་སྒྲ་ཆུང་བ་ལ་
སོགས་པས་རྣལ་འབྱོར་བདེ་བའི་ཡོན་ཏན་དང་ལྡན་པའོ། །
བྱང་ཆུབ་སེམས་དཔའ་ལུང་གི་ཡོན་ཏན་ཐོས་པ་མང་བ་དང་་་
རྟོགས་པའི་ཡོན་ཏན་བདེན་པ་མཐོང་བ་དང་ཆོས་སྨྲ་བའི་ཚུལ་ལ་
མཁས་པ་དང་ཟང་ཟིང་དོན་དུ་མི་གཉེར་བ་བརྩེ་བ་ཅན་དང་་་་
སྙོམ་ལས་སྤོང་བས་སྐྱོ་བ་མེད་པའི་སྐྱེས་བུ་དམ་པ་ནི། བསྟེན་
བྱའི་གྲོགས་ཆེན་པོ་ཡིན་པར་ཤེས་པར་བྱའོ། དམིགས་པ་
བཟང་པོ་ཐེག་ཆེན་གྱི་ཆོས་ལ་དམིགས་པ་དང་ཚོགས་གཉིས་་་་་་་
བསགས་པའི་རྟོན་པ་བཟང་པོ་དང་། བྱིང་རྒོད་བྱུང་བ་ན་རབ་ཏུ་
འཛིན་པ་དང་རབ་ཏུ་འཇོག་པ་ལ་སོགས་པའི་ཐབས་བཟང་བ་་་
122



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བདང་ལམ་འོག་མས་ཆོག་པར་མི་འཛིན་པར་གོང་མར་ངེས་པར་་་་་
འབྱུང་བ་དང་རྟག་ཏུ་བརྩོན་པ་དང་གུས་པར་བྱེད་པའི་སྦྱོར་བ་་་
བཟང་པོའི་བདག་ཉིད་ཀྱི་ཡང་དག་པར་གཏོད་པ་ཡིན་པར་་
བཤད་དོ། །ཚེ་སྔོན་བསོད་ནམས་བསགས་པས་ད་ལྟ་གང་དུ་གནས་
ཀྱང་དགའ་བ་ཐོབ་པ་དང་དལ་བར་སྐྱེ་བའི་རྒྱུ་སྐྱེས་བུ་དམ་པ་་་་
ལ་བསྟེན་པ་འཐོབ་པ་དང་ནད་མེད་པ་དང་ཏིང་ངེ་འཛིན་་་་་
དང་ཤེས་རབ་རྣམས་ཀྱིས་རྣམ་པར་འབྱེད་པའི་བྱེད་རྒྱུ་ནི་སྔོན་
ཆད་བསོད་ནམས་བྱས་པ་ཉིད་ཡིན་ནོ། །ཉོན་མོངས་ཁོ་ནས་
ཉོན་མོངས་པ་ལས་ངེས་པར་འབྱུང་བའི་ཚུལ་ནི་ཆོས་ཀྱི་དབྱིངས་་
ནི་མ་གཏོགས་པ་གང་གི་ཕྱིར་ཆོས་ཅན་མེད་པ་དེ་ཡི་ཕྱིར་
ཆགས་སོགས་ཀྱི་ཆོས་ཉིད་ལ་དམིགས་ཏེ་བསྒོམ་པས་ཆགས་སོགས་་་
ལས་ངེས་པར་འབྱུང་བ་ལ་སངས་རྒྱས་རྣམས་ཀྱིས་ཆགས་སོགས་
དེ་དག་ལས་ངེས་པར་འབྱུང་བ་དེ་ཆགས་སོགས་ཡིན་པར་་་་་
དགོངས་སོ། །ཆོས་ཀྱི་དབྱིངས་ནི་མ་གཏོགས་པར་གང་གི་
ཕྱིར་ཆོས་མེད་པ་དེ་ཡི་ཕྱིར་ཀུན་ནས་ཉོན་མོངས་པ་མ་རིག་་་་
པ་དང་མངོན་པར་བྱང་ཆུབ་པ་གཅིག་ཏུ་བསྟན་པ་ལ་བློ་ལྡན་
རྣམས་ཀྱིས་སངས་རྒྱས་ཀྱི་དགོངས་པ་དེ་ཡིན་པར་འདོད་དོ། །
གང་གི་ཕྱིར་འདོད་ཆགས་ལ་སོགས་པ་དེ་དག་གི་ཆོས་ཉིད་ལ་
ཚུལ་བཞིན་ཏུ་འཇུག་པ་དེ་ཡི་ཕྱིར་ཆགས་སོགས་དེ་དག་ལས་་་་
རྣམ་པར་གྲོལ་བར་འགྱུར་བ་དེས་ན་ཆགས་སོགས་ཀྱི་ཆོས་ཉིད་་་
123



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བསྒོམས་པ་དེ་ཡིས་ཆགས་སོགས་དེ་དག་ལས་ངེས་པར་འབྱུང་
ངོ་ཉན་ཐོས་དང་རང་སངས་རྒྱས་ཀྱི་ཡིད་ལ་བྱེད་པ་ཡོངས་སུ་སྤོང་་
བའི་ཚུལ་ནི་སེམས་ཅན་རྣམས་ཀྱི་ཆེད་དུ་བདག་ཉིད་དམྱལ་་་་
བའི་སྲིད་པར་གནས་པ་ཡི། སྡུག་བསྔལ་མི་བཟད་པ་དེ་ནི་
ཅིས་ཀྱང་རྒྱལ་སྲས་རྣམས་ལ་གནོད་བྱེད་མིན་ཞིང་། ཞི་བ་དང་
སྲིད་པ་ལ་ཡོན་ཏན་དང་སྐྱོན་གྱིས་ཐེག་པ་དམན་པར་ཞུགས་་
པར་འདོད་པའི་རྣམ་རྟོག་དགེ་བ་སྣ་ཚོགས་པ་དེ་ནི་བློ་ལྡན་་་་
རྣམས་ལ་གནོད་བྱེད་ཡིན་ནོ། །བློ་དང་ལྡན་པ་དག་ལ་དམྱལ་
བར་གནས་པ་ནི་དུས་ཀུན་ཏུ། བྱང་ཆུབ་དྲི་མ་མེད་པ་ཡངས་ཆུ
པའི་བར་དུ་གཅོད་པར་བྱེད་པ་མིན་ལ་ཐེག་པ་གཞན་ལ་རབ་
ཏུ་བསིལ་བའི་རྣམ་པར་རྟོག་པས་བདག་ལ་ཕན་པར་བསྒྲུབ་པ་་
ནི༔ རབ་ཏུ་བདེ་བར་གནས་ཀྱང་རྫོགས་པའི་བྱང་ཆུབ་ལ་བར་ནི
དུ་གཅོད་པར་བྱེད་པ་ཡིན་ནོ། །རང་བཞིན་གྱིས་རྣམ་པར་དག་པ་
ལ་སྐྲག་པ་སྤོང་བ་ནི་གཟུང་འཛིན་གྱི་ཆོས་དོན་ལ་མེད་པ་དང་་་་
བྱིས་པས་གཟུང་འཛིན་དུ་དམིགས་པ་དང་ཆོས་ཀྱི་དབྱིངས་རང་
བཞིན་གྱིས་ཀུན་ནས་ཉོན་མོངས་པ་མེད་པ་དང་ཕྱིས་རྣམ་པར་་
དག་ལ་བྱིས་པ་རྣམས་འཇིགས་པར་བྱེད་མོད་ཀྱི་དེ་དག་ནི་གོ་རིམ་་
བཞིན་དུ་སྒྱུ་མ་ལ་སོགས་པ་ཡང་བདེན་པ་མེད་པ་བཞིན་འཁྲུལ་་་
བའི་བློ་ངོར་སྣང་བ་དང་འདྲ་བ་དང་དེ་བཞིན་དུ་ནམ་མཁའ་
རྣམ་པར་དག་ཀྱང་སྤྲིན་ལ་སོགས་པ་དག་པར་བྱར་ཡོད་པ་དང་་་་!
ལ
124



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
འདྲ་བར་ཤེས་པར་བྱའོ། །ཡང་དེ་བཞིན་དུ་ཇི་ལྟར་ཚུལ་བཞིན་
དུ་བྲིས་པའི་རི་མོ་ལ། མཐོ་དམན་གཉིས་སུ་མེད་ཀྱང་མཐོ་
དམན་དུ་སྣང་བ་དེ་བཞིན་དུ། ཡང་དག་པ་མ་ཡིན་པའི་རྟོག་
པ་ལ་རྣམ་པ་ཀུན་ཏུ་གཟུང་བ་དང་འཛིན་པ་གཉིས་པོ་རྟག་ཏུ་་་
མེད་ཀྱང་མེད་བཞིན་དུ་སྣང་བར་འགྱུར་རོ། །ཇི་ལྟར་ཆུ་རྙོག་
པ་ལས་དྭངས་པ་ནི། དྭངས་པ་ཉིད་དེ་སྔར་མེད་པ་ཞིག་རྙོག་
པ་དེ་ལས་གསར་དུ་སྐྱེས་པ་མིན་གྱི། དེ་ནི་རང་བཞིན་གྱིས་དག་
པ་དེ་ལ་རྙོག་པའི་དྲི་མ་བྲལ་བར་ཟད་པ་དེ་བཞིན་དུ་རང་་་་་
སེམས་རང་བཞིན་གྱིས་དག་པ་ཡང་གློ་བུར་གྱི་དྲི་མས་དག་པ་ལ་་་
ཡང་ཚུལ་དེ་ཉིད་ཡིན་ནོ། །དེ་ལྟ་བས་ན་སེམས་ནི་དུས་རྟག་ཏུ་
རང་བཞིན་གྱིས་འོད་གསལ་བར་འདོད་ལ། དེ་ནི་གློ་བུར་དུ་
བྱུང་བའི་ཉེས་པས་མ་རུངས་པར་བྱས་སོ། །དེ་ཡང་ཆོས་ཉིད་ཀྱི་
སེམས་ལས་གཞན་པའི་ཆོས་ཅན་གཞན་དབང་གི་སེམས་གཞན་
དེ་ནི་འོད་གསལ་མ་ཡིན་པས་འོད་གསལ་བ་ནི་རང་བཞིན་གྱི་་་
སེམས་ལ་བརྗོད་དོ། །འདོད་ཆགས་ལས་སྐྱེས་པའི་ལྟུང་བ་དགག་བ
པའི་དབང་དུ་བྱས་ཏེ་བཤད་པ་ནི་བྱང་ཆུབ་སེམས་དཔའ་་་་་་་
རྣམས་ཀྱིས་སེམས་ཅན་ཐམས་ཅད་ལ་རང་གི་བུ་གཅིག་པ་ལ་བྱ་
བ་བཞིན་དུ་རྐང་གི་ཁོང་ནས་སྐྱེས་པས་ན་བྱམས་པ་ཆེན་པོ་་་
་པ་དེ་ལྟ་བས་ན་རྟག་ཏུ་ཕན་བདེར་བྱེད་པར་འདོད་་་
དོ༑ །བྱང་ཆུབ་སེམས་དཔས་སེམས་ཅན་རྣམས་ལ་བྱམས་པ་ཆེན་དང་ལྡན་པ་
125



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པོས་ཕན་པར་བྱེད་པའི་ཕྱིར་སེམས་ཅན་དེ་ལ་དེ་ལྟ་བུའི་ཆགས་
པ་སྐྱེས་ཀྱང་ལྟུང་བར་མི་འགྱུར་ལ་འདི་ཡི་རྒྱུད་ཀྱི་ཞེ་སྡང་བ་ནི་
རྣམ་པ་ཀུན་ཏུ་སེམས་ཅན་ཀུན་གྱི་དོན་བྱེད་པ་དང་འགལ་་་་་
བར་འགྱུར་རོ། །ཇི་ལྟར་ཕུག་རོན་དག་རང་གི་བུ་མཆོག་ཏུ་
བྱམས་པས། རང་གི་བུ་དེ་ལ་ཉེ་བར་འཁྱུད་ནས་འདུག་པ་དེ་
འདྲ་བ་དེ་ལ་ཁོང་ཁྲོ་བ་འགལ་བ་ལྟར། བརྩེ་བར་བཅས་པ་
རྒྱལ་སྲས་རྣམས་ལུས་ཅན་རང་གི་བུ་ལྟ་བུ་ལའང་ཁོང་ཁྲོ་བ་མེད་་
པ་དེ་དང་འདྲའོ། །གང་གི་ཕྱིར་བྱམས་པ་དང་ལྡན་པ་དེའི་ཕྱིར་
ཁོང་ཁྲོ་བར་བྱེད་པ་འགལ་ལ། གང་གི་ཕྱིར་སྡུག་བསྔལ་ཞི་བར་
བྱེད་པ་དེ་ཕྱིར་གནོད་སེམས་འགལ་ཞིང་གང་གི་ཕྱིར་དོན་་་་་
སྒྲུབ་པར་བྱེད་པ་དེ་ཕྱིར་དེ་ལ་སྒྱུ་སེམས་འགལ་ལ། གང་གི་
ཕྱིར་དགའ་བ་སྐྱེད་པས་སིམ་པར་བྱེད་པ་དེ་ཕྱིར་འཇིགས་པར་་
བྱེད་པ་འགལ་ལོ། །སྒྲུབ་པའི་རབ་ཏུ་དབྱེ་བ་ནི་སྨན་བཟང་པོ་
བསྟེན་པ་ལ་ནད་པ་འཇུག་པ་བཞིན། འཁོར་བའི་སྡུག་བསྔལ་
ཤེས་ཀྱང་གཞན་དོན་ལ་ནི་འཇུག་པར་བྱེད། ནད་པ་ལ་ནི་སྨན་
པ་མཁས་པ་བཞིན་སྙིང་རྗེས་སེམས་ཅན་ཉོན་མོངས་པའི་ནད་་་་
ཀྱིས་ཐེབས་པ་རྣམས་ལ་སྒྲུབ་པར་བྱེད། བྲན་གྱིས་ལས་མ་གྲུབ་
པ་ཚར་བཅད་པ་ཇི་བཞིན་དུ་རང་གི་སེམས་ལེགས་པར་འཆོས་་་
པའི་ཕྱིར་བདག་རང་ཉིད་ལ་ནི་སྒྲུབ་པར་བྱེད། ཟོང་ལ་ཚོང་
བ་དག་གིས་མི་བཙོང་བའི་དངོས་པོ་མེད་པ་ཇི་བཞིན་དུ་ལོངས་་་
126



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
སྤྱོད་འདོད་པ་དག་ལ་དངོས་པོ་ཐམས་ཅད་བཏང་བའི་ཚུལ་སྒྲུབ་
པར་བྱེད། གོས་བཀྲུ་བ་ལ་བཙོ་བླག་མཁན་རྣམས་འབད་པ་
བཞིན་དུ་ལུས་ངག་ཡིད་གསུམ་གྱི་ལས་ལ་རབ་ཏུ་སྤྱོད་པ་སྒྲུབ་་་
པར་བྱེད། བུ་གཞོན་པའི་ལོག་སྒྲུབ་ལ་ཕ་ཡིས་བཟོད་པ་བཞིན་
དུ་སེམས་ཅན་གནོད་པར་བྱེད་པ་དག་ལ་མི་འཚེ་བ་སྒྲུབ་པར་་
བྱེད༑ མེ་དོན་དུ་གཉེར་བ་བྱེད་པ་ལ་གཙུབ་ཤིང་གཙུབས་པ་
ལྟར་དགེ་བའི་ཆོས་བར་མ་ཆད་པར་རྟག་པར་རབ་ཏུ་སྒྲུབ་པར་
བྱེད༑ ཡིད་བརྟན་དུ་རུང་བའི་བློན་པོ་རྒྱལ་བོའི་མཛོད་ལ་བདག་
གིར་བྱེད་པ་མེད་པ་བཞིན་དུ་ལྷག་པའི་སེམས་ཀྱིས་བརླབ་པ་མ་
རྫོགས་པ་ལ་ཏིང་ངེ་འཛིན་རོ་མྱོང་མེད་པར་སྒྲུབ་པར་བྱེད། སྒྱུ་
མ་མཁན་རང་གི་སྤྲུལ་པ་ལ་མི་ཞེན་པ་ལྟར་ཤེས་བྱ་ཐམས་ཅད་་་
ལ་ཤེས་རབ་ཀྱིས་ནི་ཕྱིན་ཅི་མ་ལོག་པར་སྒྲུབ་པར་བྱེད་རིགས་་་
པས་དེ་ནི་བྱང་ཆུབ་སེམས་དཔའ་ཡིས་ཚུལ་ཇི་ལྟར་གནས་
སྐབས་གང་དུ་སྒྲུབ་པ་ཡིན་པར་འདོད་དོ། །སྒྲུབ་པའི་འཁོར་
གསུམ་ཡོངས་སུ་དག་པའི་དབང་དུ་བྱས་ནས་བཤད་པ་ནི་དེ་ལྟར་་
དུས་རྟག་ཏུ་བརྩོན་འགྲུས་རྒྱ་ཆེན་པོ་དང་ལྡན་པ་བདག་གཞན་་
གཉིས་ཡོངས་སུ་སྨིན་པར་བྱ་བ་ལ་རབ་ཏུ་བརྩོན་པ་དེ། རིམ་
གྱིས་ཆོས་ལ་བདག་མེད་པར་རྟོགས་པས་དྲི་མ་མེད་ཅིང་འཁོར་་་་
གསུམ་དུ་ནི་རྣམ་པར་མི་རྟོག་པའི་བློ་མཆོག་གིས། སྒྲུབ་པ་བླ་ན་
མེད་པ་སངས་རྒྱས་ཀྱི་སར་རབ་ཏུ་འགྲོ་འདིར་སྒྲུབ་པ་པོ་དང་་་་པ
127



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བསྒྲུབ་པར་བྱ་བ་དང་སྒྲུབ་པ་ལ་མི་རྟོག་པའི་ཕྱིར་འཁོར་གསུམ་
ཡོངས་སུ་དག་པར་རིག་པར་བྱའོ། །ཐེག་པ་ཆེན་པོ་མདོ་སྡེའི་
རྒྱན་ལས། སྒྲུབ་པའི་ལེའུ་སྟེ་བཅུ་བཞི་པའོ།། །།
གདམས་ངག་རྗེས་སུ་བསྟན་པ་རྣམ་པར་དབྱེ་བའི་ཕྱིར་བཤད་པ་པ
ནི་བསྐལ་པ་གྲངས་མེད་པའི་ཚོགས་ཀྱིས་ངེས་པར་འབྱུང་ཞིང་།
མོས་པ་གོང་ནས་གོང་དུ་རྣམ་པར་འཕེལ་བར་བྱེད་པ་དེ་ནི་ཇི་
ལྟར་ཆུ་ཡིས་རྒྱ་མཚོ་གང་བ་བཞིན་དུ་དགེ་བའི་ཆོས་རྣམས་
ཀྱིས་གང་སྟེ་ཡང་དག་པར་རྫོགས་པར་བྱེད་དོ། །དེ་བཞིན་དུ་ནི་
ཚོགས་རྒྱ་ཆེན་པོ་བསགས་པའི་རྒྱལ་སྲས་བྱང་ཆུབ་སེམས་་་་
དཔའི་སྡོམ་པ་ཡོངས་སུ་སྦྱངས་ཏེ་གཟོད་ནས་དག་པ་པོ་གསུང་་་
རབ་ཀྱི་དོན་ཕྱིན་ཅི་མ་ལོག་པ་ལེགས་པར་ཤེས་ཤིང་སྒྲིབ་པ་ལྔ་ ་་་
དང་བྲལ་བས་སེམས་དགེ་བ་དེ་ནི་དེ་ཁོ་ན་ཉིད་ཀྱི་དོན་བསྒོམ་་་་
པ་ལ་ནི་རབ་ཏུ་སྦྱོར་རོ། །དེ་ཚེ་ཆོས་ཀྱི་རྒྱུན་གྱི་ཏིང་ངེ་འཛིན་
ལ་ནི་སངས་རྒྱས་རྣམས་ལས་ཞི་གནས་དང་ལྷག་མཐོང་གི་ཡེ་་
ཤེས་ཡངས་པ་ཐོབ་པར་བྱ་བའི་ཕྱིར་ཟབ་པ་དང་རྒྱ་ཆེ་བར་་
སྟོན་པའི་གདམས་ངག་རྒྱ་ཆེན་པོ་རྙེད་པར་འགྱུར་རོ། །སེམས་
དྲུག་ལས་རྩ་བའི་སེམས་ནི་དེ་ནས་དང་པོར་སྡོམ་བརྩོན་བྱང་་་་
ཆུབ་སེམས་དཔའ་དེ་མདོ་ཡི་སྡེ་ལ་སོགས་པའི་གསུང་རབ་ཡན་་་
ལག་བཅུ་གཉིས་ཀྱི་ཆོས་མི་གཉིས་པ་སྟེ་གཟུང་འཛིན་གཉིས་སུ་་་་
128



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ལ།
ཞེམེད་པའི་དོན་ནི་རྣམ་པར་འབྱེད་པ་མདོ་སྡེ་ས་བཅུ་པ་
སོགས་པའི་མིང་ལ་སེམས་འཇོག་གོ། །རྗེས་སུ་དཔྱོད་པའི་
སེམས་ནི་དེ་ནས་དེ་ནི་རིམ་པ་བཞིན་དུ། མདོ་སྡེ་ལ་སོགས་པའི་
ཚིག་རབ་ཏུ་དབྱེ་བ་ལ་དཔྱོད་པར་བྱེད་ཅིང་། རྣམ་པར་དཔྱོད་
པའི་སེམས་ནི་སོ་སོའི་ནང་ལ་ཚུལ་བཞིན་དུ་དེ་ཡི་དོན་དང་ཡི་
གེ་ཡང་རྣམ་པར་དཔྱོད་པར་བྱེད་དེ་བགྲང་བ་དང་འཇལ་བ་་་་་
དང་རྟོགས་པ་དང་སོ་སོར་རྟོགས་པའོ། །དེ་དག་ལས་བགྲང་བ་ནི་
གྲངས་འཛིན་པ་སྟེ། དཔེར་ན་གཟུགས་ནི་སྐྱེ་མཆེད་བཅུ་དང་
གཅིག་གི་ཕྱོགས་སོ། །ཚོར་བ་ནི་དྲུག་གི་ཕྱོགས་སོ་ཞེས་པ་ལྟ་བུའོ། །
འཇལ་བ་ནི་དེ་དག་སྒྲོ་སྐུར་མེད་པར་འཛིན་པའོ། །རྟོག་པ་ནི་ཚད་
མས་རྟོག་པའོ། །སོ་སོར་རྟོག་པ་ནི་བགྲང་བ་སོགས་ཀྱི་དོན་ལ་སོ་
སོར་བརྟག་པའོ། །ཡི་གེ་ནི་རྣམ་པ་གཉིས་ཀྱིས་དཔྱོད་པར་བྱེད་དེ་
ཡི་གེ་ཚོགས་པ་རྣམས་དོན་དང་བཅས་པ་ཉིད་དང་སིལ་བུ་རྣམས་་་
དོན་མེད་པ་ཉིད་ཀྱིས་སོ། །ངེས་པར་འཛིན་པའི་སེམས་ནི་སྔར་གྱི་
སེམས་དེ་དག་གིས་རྣམ་པར་གཏན་ལ་དབབ་པའི་དོན་དེ་དག་ནི་
ངེས་པར་བཟུང་ནས་སྡོམ་པའི་སེམས་ནི་སེམས་དང་པོ་གསུམ་
གྱིས་དཔྱད་པའི་དོན་ས་བཅུ་པ་ལྟ་བུའི་ཆོས་ལ་ཀུན་ནས་སྡོམ་་་
པར་བྱེད་ལ་སྨོན་པའི་སེམས་ནི་ཏིང་ངེ་འཛིན་གྱི་དོན་ནམ་དེ་་
ཡོངས་སུ་རྫོགས་པར་བྱ་བའི་དོན་ནམ་དགེ་སྦྱོང་གི་ཚུལ་གྱི་འབྲས་་་
བུའི་དོན་རྣམས་ལ་འཇུག་པའི་དོན་ནམ་ཁྱད་པར་དུ་འགྲོ་བའི་དོན་
129



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡང་རུང་སྟེ། གང་གི་དོན་དུ་རབ་ཏུ་བརྩོན་པ་དེ་ཡི་དོན་ནི་ཐོབ་
པར་བྱ་བའི་ཕྱིར་དེ་ནས་དེ་ནི་འདུན་པས་སྨོན་པར་བྱེད་དོ། །
འདི་སེམས་ཁོ་ན་དམིགས་པར་སྣང་བ་འབྱུང་གི་སེམས་ལས་མ་་
གཏོགས་པའི་དམིགས་པ་ནི་མེད་དོ་ཞེས་སེམས་ཙམ་དུ་ཤེས་ཀྱང་་་་
རུང་མ་ཤེས་ཀྱང་རུང་སྟེ་དམིགས་པ་ནི་སེམས་ལས་གཞན་མ་ཡིན་་་
པས་སེམས་རྣམ་པ་དྲུག་པོ་དམིགས་པར་རྣམ་པར་གཞག་གོ།
བསམ་གཏན་དང་པོའི་ཉེར་བསྡོགས་དང་དངོས་གཞི་ཙམ་པོའི་་་་༌་
དུས་ན་ཡིད་ཀྱི་བརྗོད་པ་སྟེ་རྟོག་དཔྱོད་གཉིས་ཀྱིས་རྒྱུན་ཆགས་་
སུ་ཏིང་ངེ་འཛིན་གྱི་ཡུལ་བཙལ་བར་བྱའོ། །དངོས་གཞི་ཁྱད་པར་
ཅན་གྱི་དུས་ན་དཔྱོད་པ་ཙམ་གྱིས་སོ་སོར་བརྟག་པར་བྱའོ། 
།
བསམ་གཏན་གཉིས་པ་ཡན་ཆད་ཡིད་ལ་བྱེད་པ་བརྗོད་པ་སྟེ་་་་
རྟོག་དཔྱོད་གཉིས་ཀ་མེད་པར་ཏིང་ངེ་འཛིན་དུ་རོ་གཅིག་པས་་
ཀྱང་དཔྱད་པར་བྱའོ། །མདོ་སྡེ་ས་བཅུ་པ་ལྟ་བུའི་དེ་ཉིད་ཀྱི་མིང་
ནི་བསྡོམས་པའང་འདི་ན་ཞི་གནས་ཀྱི་ལམ་དུ་ཤེས་པར་་་་་
བྱའོ། །ལྷག་མཐོང་གི་ལམ་ནི་དེའི་དོན་རྣམས་ལ་རྣམ་པར་
དཔྱོད་པར་ཤེས་པར་བྱའོ། །ཟུང་དུ་འབྲེལ་བའི་ལམ་ནི་ཞི་
ལྷག་གཉིས་པོ་དེ་བསྡོམས་པ་ཡིན་པར་ཤེས་པར་བྱའོ། །གཉིད་
ལ་སོགས་པས་ཞུམ་པའི་སེམས་ནི་སངས་རྒྱས་ཀྱི་ཡོན་ཏན་སོགས་
ལ་དམིགས་ནས་སེམས་རབ་ཏུ་གཟུང་སྟེ་འཁོར་བའི་སྡུག་བསྔལ་
སོགས་བསྒོམ་པས་རྒོད་པ་ཡང་ནི་ཞི་བར་བྱའོ། །དེ་ནས་
130



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
དམིགས་པ་དེ་ལ་ནི་བྱིང་རྒོད་མེད་པར་མཉམ་པར་གྱུར་ན་
བཏང་སྙོམས་སུ་བཞག་གོ། །དགུ་པོ་དེ་དག་ལ་རྟག་ཏུ་སྦྱོར་བ་
ཡིད་ལ་བྱ་བ་དང་གུས་པར་བྱ་སྟེ་གཉིས་ལ་སྦྱར་བར་བྱའོ། [
སེམས་གནས་པ་རྣམ་པ་དགུས་གནས་པའི་ཐབས་བསྟན་པ་ལས་་་
དང་པོ་སེམས་འཇོག་པར་བྱེད་པ་ནི་ཏིང་ངེ་འཛིན་གྱི་དམིགས་པ་
ལ་ནི་སེམས་རབ་ཏུ་གཏད་པར་བྱས་ནས་ཀུན་ཏུ་འཇོག་པར་་་་་
བྱེད་པ་ནི་ཏིང་ངེ་འཛིན་དེའི་རྒྱུན་ཕྱི་རོལ་ཏུ་རྣམ་པར་གཡེང་་་་
བར་མི་བྱ་ལ་ངེས་པར་འཇོག་པར་བྱེད་པ་ནི་རྣམ་པར་གཡེང་་་་་
བར་གྱུར་ན་དེ་ཉིད་མྱུར་དུ་རྟོགས་པར་བྱས་ནས་ཏིང་ངེ་འཛིན་་
དེ་ལ་སླར་ནི་བླན་པར་བྱ་ཉེ་བར་འཇོག་པར་བྱེད་པ་ནི་བློ་ལྡན་་
གོང་ནས་གོང་དུ་ཡང་སེམས་ནི་ནང་དུ་རྩེ་གཅིག་ཏུ་བསྡུ་བར་
བྱའོ༑ །འདུལ་བར་བྱེད་པ་ནི་དེ་ནས་ཏིང་ངེ་འཛིན་གྱི་ཡོན་ཏན་
མཐོང་བའི་ཕྱིར་ཏིང་ངེ་འཛིན་དེ་ཉིད་ལ་སེམས་གནས་ནས་
སེམས་གདུལ་ལོ། །ཞི་བར་བྱེད་པ་ནི་རྣམ་པར་གཡེང་བའི་ཉེས་
པ་མཐོང་བའི་ཕྱིར་ཏིང་ངེ་འཛིན་དེ་ལ་མི་དགའ་བ་ཞི་བར་་
བྱའོ༑ །ཉེ་བར་ཞི་བར་བྱེད་པ་ནི་བརྣབ་སེམས་དང་ཡིད་མི་བདེ་
བ་ལ་སོགས་པ་ལངས་པ་དེ་ཡང་དེ་བཞིན་དུ་ཞི་བར་བྱའོ། །
རྒྱུད་གཅིག་ཏུ་བྱེད་པ་ནི་དེ་ནས་སྡོམ་བརྩོན་ཅན་གྱིས་ནི་་
སེམས་ལ་མངོན་པར་འདུ་བྱེད་པ་དང་བཅས་པའི་གཉེན་པོ་དེ་
རང་གི་ངང་གིས་འབྱུང་བའི་འཐོབ་པོ། །མཉམ་པར་འཇོག་ལ
131



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
.པར་བྱེད་པ་ནི་འདུ་བྱེད་པ་དེ་ལ་གོམས་པ་ལས་འདུ་མི་བྱེད་་་་
བཞིན་དུ་བྱིང་རྒོད་ཞི་བའི་ཏིང་ངེ་འཛིན་སྐྱེའོ། །དེ་ནས་རྒྱལ་སྲས་
དེ་ཡིས་ལུས་དང་སེམས་ལས་སུ་རུང་བས་ཤིན་ཏུ་སྦྱངས་པ་་་་་
ཆེན་པོ་ཐོབ་ནས། ཡིད་ལ་བྱེད་པ་བཅུ་གཅིག་དང་བཅས་པར་
ཤེས་པར་བྱ་ལ་དེ་ནས་རྒྱལ་སྲས་དེ་ཡིས་ཡིད་ལ་བྱེད་པ་བཅུ་་་་་
གཅིག་པོ་དེ་ནི་འཕེལ་བར་བྱས་ནས་གོང་ནས་གོང་དུ་འཕེལ་བ་
དེ་རིང་དུ་འགྲོ་བ་ཡིས་བསམ་གཏན་དངོས་གཞིའི་གནས་པ་
ཡང་དེས་འཐོབ་པོ། །མངོན་ཤེས་དོན་དུ་གཉེར་བས་ནི་བསམ་
གཏ ན་དེ་སྦྱངས་ནས་ལས་སུ་རུང་བའི་མཆོག་ ཐོབ་པ ས།
བསམ་གཏན་ལས་འཐོབ་པའི་མངོན་པར་ཤེས་པ་མངོན་
པར་བསྒྲུབ་པའི་སྒོ་ནས་རྒྱལ་སྲས་དེ་སངས་རྒྱས་དཔག་ཏུ་་་་
མེད་པ་ལ་མཆོད་པའི་ཕྱིར་དང་དེ་དག་ལས་ཡང་དག་པའི་་
གདམས་ངག་མཉན་པའི་ཕྱིར། འཇིག་རྟེན་གྱི་ཁམས་ནི་
རྣམས་སུ་འགྲོ་ཞིང་འདིས་ནི་སངས་རྒྱས་དཔག་ཏུ་མེད་པ་ལ་་
བསྐལ་པ་དཔག་ཏུ་མེད་པར་བསྙེན་བཀུར་བྱས་ཏེ། དེ་ལ་
བསྙེན་བཀུར་བྱས་པའི་ཕྱིར་ན་སེམས་ནི་ཏིང་ངེ་འཛིན་ལས་
སུ་རུང་བའི་མཆོག་ཏུ་འགྱུར་རོ། །དེ་ནས་བྱང་ཆུབ་སེམས་
དཔའ་དེ་ལྷག་པའི་བསམ་པ་དག་པ་སྟེ་ས་ཐོབ་པའི་སྔོན་རོལ་དུ་་
ཕན་ཡོན་ལྔ་ནི་འཐོབ་པར་འགྱུར་ཏེ། དེ་འཐོབ་པ་དེས་ན་
རྣམ་པར་དག་པའི་རང་བཞིན་ཐེག་པ་ཆེན་པོའི་སྣོད་བླ་ན་་་་
132



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ལ
བམེད་པ་ཉིད་འགྱུར་རོ་ཕན་ཡོན་ལྔ་ནི་འདིའི་ལུས་དགེ་བ་ལ་་་་
སྦྱོར་དུ་མི་བཟོད་པའི་གནས་ངན་ལེན་པ་ཀུན་སྐད་ཅིག་རེ་རེ་་
ལ་ཡང་ཟད་པར་འགྱུར་ཞིང་ལུས་དང་སེམས་ནི་ཀུན་ཏུ་ཡང་་
ཅི་དགར་བ ཏུབ་པའི་ཤིན་ཏུ་སྦྱངས་པས་གང་བར་འགྱུར་ལ།
མདོ་སྡེ་ལ་སོགས་པའི་ཆོས་རྣམས་ལ་ཤེས་རབ་ཀྱི་སྣང་བ་དུས་་་་
ཐམས་ཅད་དུ་ཡོངས་སུ་ཆད་པར་མེད་པར་རྟོགས་པར་
འགྱུར་རོ། །ལྷག་པའི་བསམ་པ་ཡང་དག་པར་འཐོབ་པ་ཡི་རྒྱུ་
མཚན་རྣམས་ནི་མ་བརྟགས་པ་དག་ཀྱང་རྨི་ལམ་སོགས་སུ་རབ་་
ཏུ་མཐོང་ཞིང་། དེ་བཞིན་ས་བཅུ་པ་ལ་ཆོས་ཀྱི་སྐུ་རབ་ཏུ་
རྫོགས་པ་དང་། སྒྲིབ་པ་ཐམས་ཅད་རྣམ་པར་དག་སྟེ་སངས་
རྒྱས་པར་བྱ་བའི་ཕྱིར་བློ་དང་ལྡན་པ་དེ་ཡིས་རྣམ་པ་ཀུན་ཏུ་
ཚོགས་བསགས་ཏེ་རྟག་ཏུ་རྒྱུ་དེ་ནི་ཡོངས་སུ་འཛིན་པར་བྱེད་་་་
དོ། །འདི་དག་ལས་སྔ་མ་གསུམ་ཞི་གནས་དང་ཕྱི་མ་གཉིས་ལྷག་
མཐོང་གི་ཕྱོགས་དང་མཐུན་པར་རིག་པར་བྱའོ། །དེ་ནས་དེ་འདྲ་
བར་གྱུར་པ་ཡི་བྱང་ཆུབ་སེམས་དཔའ་དེ་སེམས་མཉམ་པར་་་
བཞག་པས་ཡིད་ཀྱི་བརྗོད་པ་ཙམ་མ་གཏོགས་པར་དོན་ཀུན་་
རབ་ཏུ་མི་མཐོང་ངོ༌། །འདིས་ཡིད་ཀྱི་བརྗོད་པ་ཁོ་ན་རང་དང་
སྤྱིའི་མཚན་ཉིད་དུ་སྣང་བ་མཐོང་བས་དེ་ནི་དྲོ་བར་གྱུར་པའི་་་
གནས་སྐབས་ཡིན་ནོ། །ཆོས་ཀྱི་སྣང་བ་དེ་ཉིད་འཕེལ་བར་བྱ་
བའི་ཕྱིར་མི་གནས་པའི་བྱེད་པས་བརྩོན་འགྲུས་བརྟན་པ་ཀུན་པ
133



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཏུ་རྩོམ་པ་ནི་རྩེ་མོའི་གནས་སྐབས་ཡིན་ནོ། །ཆོས་ཀྱི་སྣང་བ་དེ་
གོང་དུ་འཕེལ་ནས་ནི་སེམས་ཙམ་ལ་ནི་གནས་པར་འགྱུར་་་་
ཞིང་། དེ་ནས་དོན་དུ་སྣང་བ་འདི་དག་ཀུན་སེམས་སུ་རབ་ཏུ་
སྣང་བར་འགྱུར་ནས་དེ་ཚེ་ན་དེ་ཡི་གཟུང་བ་ཡི་རྣམ་པར་
གཡེང་བ་དེ་སྤངས་པར་འགྱུར་ཏེ་དེ་ནས་དེ་ལ་འཛིན་པ་ཡི་
རྣམ་པར་གཡེང་བ་འབའ་ཞིག་ལུས་པས་འདི་ནི་བཟོད་པའི་་་་
གནས་སྐབས་ཡིན་ནོ། །དེ་ཡི་ཚེ་ན་བར་ཆད་མེད་པ་ཡི་ཏིང་ངེ་
འཛིན་ལ་མྱུར་དུ་རེག་སྟེ་དེ་ནི་འཇིག་རྟེན་པའི་ཆོས་ཀྱི་མཆོག་གི་་
གནས་སྐབས་ཡིན་ནོ་ཅིའི་ཕྱིར་འདི་ལ་བར་ཆད་མེད་པ་ཞེས་བྱ་ཞེ་་
ན༑ འདི་ལྟར་དེ་ཡི་འཇུག་ཐོགས་སུ་འཛིན་པའི་རྣམ་པར་
གཡེང་བ་ཡང་སྤོང་བས་སོ། །འདི་དག་གོ་རིམ་བཞིན་དུ་ནི། །
དྲོ་བར་འགྱུར་བ་ལ་སོགས་པ་བཞི་དག་ཡིན་པར་ཤེས་པར་
བྱའོ༑ །དེ་ནས་དེས་ནི་འཇིག་རྟེན་ལས་འདས་པའི་ཡེ་ཤེས་བླ་
ན་མེད་པ་གཟུང་འཛིན་དུ་རྣམ་པར་མི་རྟོག་པ་མཐོང་སྤང་གི་དྲི་
མ་མེད་པ་ཡུལ་དང་ཡུལ་ཅན་གྱི་འཛིན་པ་གཉིས་དང་བྲལ་བ་
འཐོབ་པོ། །དེ་ནི་འདིའི་འཇིག་རྟེན་ལས་འདས་པ་འཐོབ་པས་
གནས་ཡོངས་སུ་གྱུར་པ་སྟེ་ས་ནི་དང་པོ་ཡིན་པར་འདོད་་་་
པས་དེ་ནི་འདི་ལྟར་བསྐལ་པ་དཔག་མེད་ཀྱིས་ཏེ་གྲངས་མེད་་་
གཅིག་གིས་ཆོས་དབྱིངས་ཤིན་ཏུ་རྣམ་པར་དག་པ་མཐོང་བར་་་
འགྱུར་རོ། །ས་དེར་ཆོས་ཀྱི་དབྱིངས་ནི་མཉམ་པ་ཉིད་རབ་ཏུ་
134



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
རྟོགས་ནས་དེ་ཡི་ཚེ་ན་དུས་རྟག་ཏུ་སེམས་ཅན་ཐམས་ཅད་
ལ་མཚུངས་པ་རྣམ་པ་ལྔས་བདག་དང་མཚུངས་པའི་སེམས་་་་་་
འཐོབ་སྟེ། བདག་རང་དང་སེམས་ཅན་རྣམས་ལ་བདག་མེད་བ
པར་མཚུངས་པ་དང་རང་གཞན་གྱི་སྡུག་བསྔལ་ལ་ཁྱད་པར་མེད་་
པར་མཚུངས་པ་དང་ནི་རང་གཞན་གྱི་དོན་བྱ་དགོས་པ་མཚུངས་་
པ་དང་རང་ལ་ལོངས་སྤྱོད་ཀྱིས་ཕན་བཏགས་པ་བཞིན་ལན་ལ་མི་
རེ་བ་མཚུངས་པ་ཉིད་ཀྱིས་འདི་ཡི་སེམས་སྙོམས་པ་ལ་རྒྱལ་སྲས་
གཞན་གྱིས་ཇི་ལྟར་རྟོགས་པ་དང་འདྲ་བར་མངོན་པར་རྟོགས་པ་
ཡིན་ནོ། །དེས་ནི་ཁམས་གསུམ་པའི་འདུས་བྱས་རྣམས་ཡང་
དག་པ་མ་ཡིན་པའི་ཀུན་ཏུ་རྟོག་པ་ཙམ་ཡིན་པར་མཐོང་ནས་
འཇིག་རྟེན་ལས་འདས་པའི་ཡེ་ཤེས་ཤིན་ཏུ་རྣམ་པར་དག་པ་
གཟུང་འཛིན་གཉིས་སུ་མེད་པའི་དོན་གྱིས་མཐོང་ཞིང་། གཟུང་
འཛིན་དེ་དག་མེད་པའི་ཆོས་ཀྱི་དབྱིངས་ཀྱི་ངོ་བོ་ཉིད་མཐོང་་་
བས་སྤང་བར་བྱ་བའི་ཉོན་མོངས་པ་རྣམས་ལས་རྣམ་པར་གྲོལ་་
བ་དེས་ན་དེ་ཚེ་མཐོང་བའི་ལམ་ཐོབ་པ་ཡིན་ནོ་ཞེས་ནི་ངེས་་་
པར་བརྗོད་དོ། །ཀུན་བརྟགས་རང་གི་མཚན་ཉིད་ཀྱིས་མེད་པའི་
སྟོང་པ་ཉིད་ཤེས་ཤིང༌། དེ་བཞིན་དུ་གཞན་དབང་རང་གི་
མཚན་ཉིད་ཀྱིས་ཡོད་པའི་སྟོང་ཉིད་དང་ཡོངས་སུ་གྲུབ་པ་སྟོང་་་
པ་ཉིད་ཀྱི་ངོ་བོ་ཡིན་པས་རང་བཞིན་སྟོང་པ་ཉིད་དུ་ཤེས་པས་པ
སྟོང་པ་ཉིད་ཤེས་པ་ཞེས་བརྗོད་དོ། །མཚན་མ་མེད་པའི་གཞི་ནི་
135



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
།བྱང་ཆུབ་སེམས་
བརྣམ་པར་རྟོག་པ་རྣམས་ཡང་དག་པར་ཟད་པ་ཡིན་ཞེས་བྱ་ལ་
སྨོན་པ་མེད་པར་གྱུར་པའི་གཞི་དམིགས་པ་དེ་ནི་ཡང་དག་པ་་
མ་ཡིན་པའི་ཀུན་རྟོག་གོ། །རྒྱལ་སྲས་རྣམས་ཀྱི་བྱང་ཆུབ་ཀྱི་
ཕྱོགས་དང་མཐུན་པའི་ཆོས་དྲན་པ་ཉེ་བར་གཞག་པ་ལ་སོགས་པ་
རྣམ་པ་སྣ་ཚོགས་ཐམས་ཅད་ནི་རྟག་ཏུ་མཐོང་བའི་ལམ་དེ་་་
དང་ལྷན་ཅིག་ཏུ་ནི་ཐོབ་པར་འདོད་དོ།
དཔའི་མཐོང་བའི་ལམ་གྱི་ཆེ་བའི་དབང་དུ་བྱས་ནས་བཤད་པ་ནི་་
མཐོང་ལམ་པ་གང་ཞིག་གི་བློ་ཤེས་རབ་ཀྱི་མཐུ་ཡིས་འགྲོ་བ་་་་་་
འདུས་བྱས་ཙམ། ཆོས་དང་གང་ཟག་གི་བདག་མེད་པ་སྡུག་
བསྔལ་རྒྱས་པ་ཙམ་དུ་ཤེས་ཏེ། དོན་ལ་མེད་པའི་རང་བཞིན་
འཇིག་ཚོགས་ལ་བདག་ཏུ་ལྟ་བ་རྣམ་པར་སྤངས་ནས་བདག་་་་་
ཉིད་ཆེན་པོའི་ལྟ་བ་དོན་ཆེན་པོ་བདག་དང་གཞན་དུ་མཉམ་་་་་
པའི་སེམས་རྙེད་པ་གང་ཡིན་པ་འདི་ནི་རང་ངམ་བདག་ཏུ་ལྟ་་་
བ་མེད་པར་སེམས་ཅན་ཐམས་ཅད་ལ་བདག་ཏུ་ལྟ་ཞིང་རང་ལ་་་
ལས་ཉོན་གྱིས་བསྐྱེད་པའི་སྡུག་བསྔལ་མེད་པར་སྙིང་རྗེའི་དབང་
གིས་གཞན་གྱི་སྡུག་བསྔལ་གྱིས་ཤིན་ཏུ་སྡུག་བསྔལ་བར་འགྱུར་་་
ལ་རང་ལ་ཕན་པར་བྱས་ཀྱང་བདག་ལ་ལན་དུ་མི་རེ་བ་ཇི་ལྟ་་་་
བར་གཞན་གྱི་དོན་ཀུན་བྱེད་ལ་ལན་ཀྱང་རེ་བ་མེད་དོ། །གང་
ཞིག་ཐེག་པ་བླ་ན་མེད་པའི་མཐོང་ལམ་ཐོབ་སྟེ་གྲོལ་བ་མཆོག་་་་
གིས་རང་གི་སེམས་གྲོལ་ལ་སེམས་ཅན་ཐམས་ཅད་ཀྱི་རྒྱུད་ལ་ལས་་་་
136



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བྱུང་བའི་འཆིང་བ་མི་ཟད་པས་ཡུན་ཡང་རིང་པོར་བཅིངས་་་་
ཤིང་སེམས་ཅན་གྱི་ཁམས་ནམ་མཁའ་བཞིན་དུ་མཐའ་ཡས་པའི་་་་
ཕྱིར་སྡུག་བསྔལ་མཐར་ཐུག་པ་ནི་མ་མཐོང་ཡང་སེམས་ཅན་་་་
རྣམས་ཀྱི་སྡུག་བསྔལ་མཐར་བྱེད་པའི་ཕྱིར་རབ་ཏུ་སྦྱོར་བ་ཉིད་་་
དང་སེམས་ཅན་ཚད་མེད་པའི་དོན་བྱེད་པ་ཉིད་དོ། །འཇིག་
རྟེན་པ་རྣམས་ནི་ཚེ་གཅིག་ཁོ་ནར་རང་གི་སྡུག་བསྔལ་ཡང་
བཀུར་བར་མི་ནུས་པས་འཇིག་རྟེན་ཇི་སྲིད་གནས་པ་དེ་སྲིད་་་
དུ་གཞན་གྱི་སྡུག་བསྔལ་རྣམས་ཕྱོགས་གཅིག་ཏུ་བསྡོམས་པ་ནི་་་
བཀུར་བར་མི་ནུས་པར་སྨོས་ཅི་དགོས་ཏེ་བསམ་དུ་མེད་ལ་་་་་་
བྱང་ཆུབ་སེམས་དཔའ་རྣམས་ནི་དེ་ལས་བཟློག་པ་ཡིན་པས་་་
འཇིག་རྟེན་གནས་པ་སྲིད་དུ་སེམས་ཅན་ཐམས་ཅད་ཀྱི་སྡུག་བསྔལ་་
བསྡོམས་ཏེ་བཀུར་བར་ནུས་སོ། །རྒྱལ་སྲས་འཕགས་པ་དག་གིས་
སེམས་ཅན་རྣམས་ལ་བདེ་བ་དང་མི་འབྲལ་བར་འདོད་པའི་་
དགའ་བ་དང་ཕན་པ་དང་བདེ་བར་འདོད་པའི་བྱམས་པ་གང་།
ཡིན་པ་དང་དེའི་དོན་དུ་སྦྱོར་བ་དང་དེར་སྦྱོར་བ་ལ་མི་སྐྱོ་བ་་་་
གང་ཡིན་པ་དེ་ནི་སྲིད་པའི་གནས་དག་ན་ངོ་མཚར་ཆེ་ཞིང་
སེམས་ཅན་ཐམས་ཅད་བདག་དང་མཚུངས་པར་ལྟ་བའི་ཕྱིར་་
དེ་ལྟ་ངོ་མཚར་ཆེ་བའང་མིན་ནོ། །སྒོམ་པའི་ལམ་བསྟན་པའི་
དབང་དུ་བྱས་ཏེ་བཤད་པ་ནི་དེ་ནས་མཐོང་ལམ་ཐོབ་པ་དེ་ནི་་་༌
ལྷག་མ་ཡི་ས་དགུ་པོ་རྣམས་བསྒོམ་པའི་ལམ་འདི་ལ་ཡེ་ཤེས་་་
137



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམ་པ་གཉིས་པོ་དག་བསྒོམ་པའི་ཕྱིར་སངས་རྒྱས་ཀྱི་ཆོས་དང་་
སེམས་ཅན་རབ་ཏུ་སྦྱོང་བར་བྱེད་དོ་ཚུལ་ཇི་ལྟར་ཞེ་ན་མཉམ་་་་
གཞག་རྣམ་པར་མི་རྟོག་པའི་ཡེ་ཤེས་དེ་ཡིས་ནི་རང་གི་སངས་
རྒྱས་ཆོས་ནི་སྦྱོང་བར་བྱེད་ལ་གཞན་ནི་ཤེས་བྱ་ཇི་ལྟ་བ་
བཞིན་དུ་རྣམ་པར་འཇོག་པའི་ཡེ་ཤེས་ཀྱིས་སེམས་ཅན་རྣམས་་་
ནི་ཡོངས་སུ་སྨིན་པར་བྱེད་དོ་བསྐལ་པ་གྲངས་མེད་པ་གཉིས་་
ནི་རྫོགས་པ་ཡིས་བསྒོམ་པ་ཡི་ལམ་ནི་ཚར་ཕྱིན་ཏེ། བསྒོམ་
པའི་ལམ་གྱི་ཐ་མ་ཐོབ་ནས་ནི། བྱང་ཆུབ་སེམས་དཔའ་འོད་
ཟེར་ཆེན་པོའི་དབང་བསྐུར་བ་རྡོ་རྗེ་ལྟ་བུའི་ཏིང་ངེ་འཛིན་་་༌
རྟོག་པའི་བག་ལ་ཉལ་གྱིས་མི་ཤིགས་པའི་རང་བཞིན་ཐོབ་ནས་་
ནི་དེའི་འོག་ཏུ་གནས་གཞན་དུ་གྱུར་པས་མཐར་ཐུག་པ་སྒྲིབ་་
པ་གཉིས་བག་ཆགས་དང་བཅས་པ་ཀུན་ཀྱི་དྲི་མ་མེད་པ། སངས་
བ
རྒྱས་ཀྱི་ཡེ་ཤེས་གང་ལ་གནས་ནས་སེམས་ཅན་ཀུན་ལ་ཕན་་་་་
ཕྱིར་གཞན་གྱི་དོན་རབ་ཏུ་སྒྲུབ་པར་བྱེད་པ་རྣམ་པ་ཐམས་་་་་
ཅད་མཁྱེན་པ་ཡི་གོ་འཕང་བླ་ན་མེད་པ་ཉིད་འཐོབ་བོ། 
།
གདམས་ངག་གི་ཆེ་བ་ཉིད་བསྟན་པ་ནི་ཆོས་ཀྱི་རྒྱུན་ལ་གནས་པའི་་
བྱང་ཆུབ་སེམས་དཔའ་རྣམས་གོང་དུ་བཤད་པའི་ཚུལ་དེ་ལྟར་་་ ་་
མཐོང་བར་དཀའ་བའི་ཐུབ་པ་རྟག་ཏུ་མཐོང་བ་དང་དེ་ལས་
ཐོས་པ་མཉམ་པ་མེད་པ་ཐེག་ཆེན་གྱི་ཆོས་ཐོས་པ་ལས་བྱུང
་་་་་་
བའི་རབ་ཏུ་དང་བའི་ཤུགས་ཀྱིས་རྟག་པར་ཤིན་ཏུ་སེམས་་་
138



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ལཚིམ་པ་དེ་ལ། ཇི་ལྟ་བུར་ན་དོན་ཆེན་པོར་འགྱུར་བ་མ་ཡིན།
ཆོས་ཀྱི་སྒོ་ལ་རྣམ་པར་གནས་པའི་རྒྱལ་སྲས་རྣམས་ལ་དེ་
བཞིན་པ། ཤེགས་པ་རྣམས་ཀྱིས་རྟག་ཏུ་མངོན་སུམ་དུ་གདམས་་་་
ངག་འདོམས་པར་མཛད་ཅིང་གཅོང་རོང་དུ་ལྷུང་བ་ཅོ་ནས་་་་་
འདྲེན་པ་བཞིན་དུ་ཉེས་པའི་ཚང་ཚིང་ནས་ཐུགས་རྗེའི་སྟོབས་་
ཀྱིས་ཚན་གྱིས་དྲངས་ཏེ་བྱང་ཆུབ་མཆོག་གི་གོ་འཕང་ལ་འགོད་
པར་བྱེད་དོ། །སངས་རྒྱས་རྣམས་ནི་ལྷག་པའི་ཚུལ་ཁྲིམས་ཀྱི་
དབང་དུ་མཛད་ནས་དུས་རྟག་ཏུ་རང་དོན་བྱང་ཆུབ་སེམས་
དཔའ་ཚུལ་ཁྲིམས་ལ་ཡང་དག་པར་སྦྱོར་བ་ལ་ལེགས་པར་
བསྔགས་པ་དང་། ལོག་པར་སྦྱོར་བ་ལ་སྨོད་པར་མཛད་ནས་དེ་
སྤང་བའི་ཐབས་བསྟན་ཏེ་ལྷག་པའི་སེམས་དང་ལྷག་པ་ཤེས་རབ་ཀྱི་
བསླབ་པའི་དབང་དུ་མཛད་ནས་གནས་པ་དང་རྣམ་པར་འབྱེད་
པ་ལྷུར་ལེན་པ་མཆོག་གི་སེམས་ཅན་རྣམས་ལ་བྱིང་རྒོད་ལ་་་་
སོགས་པ་གང་ཞིག་སྤངས་པ་དང་ཞི་གནས་ཀྱི་རྒྱུ་མཚན་ཡིད་ལ་་་
བྱེད་པ་ལ་སོགས་པ་བསྟེན་པས་བདེ་བར་གཤེགས་པའི་བསྟན་་་
པ་འདི་ལ་ཞི་ལྷག་གི་རྣལ་འབྱོར་ཡངས་པར་འགྱུར་བ།
ཆད་ཀྱི་ཆོས་དང་མཐུན་པའི་ཆོས་ནི་རྣམ་པ་ཐམས་ཅད་དུ་་་་་
རྒྱལ་བ་རྣམས་ཀྱིས་ཚུལ་བཞིན་དུ་འདི་ན་སྟོན་ཏོ། །གདམས་
ངག་ཐོབ་པའི་རྒྱལ་སྲས་དེ་ནི་མཐར་གྱིས་མཐོང་བ་རབ་ཏུ་དག་་
པ་རྣམ་པར་མི་རྟོག་བྱང་ཆུབ་ཀྱིས། འཇིག་རྟེན་ཐམས་ཅད་བར་
139



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཟིལ་གྱིས་མནན་ཅིང་མི་ཤེས་པའི་མུན་པ་ཆེན་པོ་ས་བོན་དང་་་་
བཅས་པ་ཡང་དག་པ་རྣམ་པ་ཀུན་ཏུ་བསལ་ནས་ཉི་མ་ཆེན་པོ་
དག་ཤར་བ་བཞིན་དུ་འགྲོ་བ་རྣམས་ལ་ལམ་མེའོ། །དེ་ལྟར་
དུས་རྟག་ཏུ་དགེ་བ་བསགས་པས་རང་གི་རྒྱུད་རབ་ཏུ་གང་་་་་་
ཞིང་༑ ཐུབ་པ་ལས་ནི་རྟག་ཏུ་གདམས་ངག་ཆེ་སྟེ་ཐེག་ཆེན་གྱི་
གདམས་ངག་ཐོབ་པའི་སེམས་དཔའ་མཆོག་དེ་ནི་སེམས་ཀྱི་་
ཏིང་འཛིན་རབ་ཏུ་ཡངས་པ། ཐོབ་ནས་ས་དང་ལམ་གྱི་ཡོན་
ཏན་རྒྱ་མཚོའི་ཕ་རོལ་མཆོག་ཏུ་འགྲོ་བར་འགྱུར་རོ། །ཐེག་པ་
ཆེན་པོ་མདོ་སྡེའི་རྒྱན་ལས། གདམས་ངག་རྗེས་སུ་བསྟན་
པའི་ལེའུ་སྟེ་བཅོ་ལྔ་པའོ།། །།
སྡོམ་ནི། མོས་པ་མང་བ་ཉིད་དང་ནི། །ཆོས་ཚོལ་བ་དང་
ཆོས་བཤད་པ་དང་། དེ་བཞིན་དུ་ཆོས་སྒྲུབ་པ་དང་ཡང་དག་
པའི༑ གདམས་ངག་རྗེས་སུ་བསྟན་པ་ཡིན་ནོ། །ཀུན་ནས་སློང་
བའི་ཐབས་ནི་ཇི་ལྟར་ན་ཉེར་བར་ལོངས་སྤྱོད་པར་བྱ་བ་ནགས་་་་
ཚལ་དང་ནི་ལོངས་སྤྱོད་པ་པོ་ལུས་ཅན་དང་བརྟན་པ་རི་བོ་་
དང་༑ མི་བརྟན་པ་ཆུ་བོ་རྣམས་ཀྱི་རྟེན་ནི་ཀུན་ནས་ས་ཡིན་
པར་མཚུངས་པ་དེ་བཞིན་དུ་མཁས་པ་རྒྱལ་སྲས་རྣམས་ཀྱི་ལུས་་
ངག་ཡིད་ཀྱི་ལས་རྣམ་པ་གསུམ་པོ་ཡང་། ཀུན་ནས་སྦྱིན་པ་ལ་
སོགས་པ་ཕ་རོལ་ཏུ་ཕྱིན་པ་དང་བྱང་ཆུབ་ཀྱི་ཕྱོགས་དང་མཐུན་པ་
140



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ལ་སོགས་པ་དགེ་བའི་རྟེན་ཡིན་པར་བརྗོད་དོ། །བར་ཆད་ལ
ལྡང་བའི་ཐབས་ལས་ཐེག་ཆེན་ལ་སྐྱོ་བ་སྤང་བ་ནི་ཤིན་ཏུ་དཀའ་
བའི་ལས་ལུས་ཀྱི་ཤ་གཏོང་བ་ལྟ་བུ་ནི་ངོ་བོ་ཕྱིན་དྲུག་གིས་བསྡུས་
པས་སྣ་ཚོགས་པ་དུས་བསྐལ་པ་མང་པོས་ཚར་ཕྱིན་པ་དེ་ལ་་་་
མངོན་པར་བརྩོན་པའི་བདག་ཉིད་ཅན། རྒྱལ་སྲས་རྣམས་ནི་
ལུས་དང་ངག་དང་སེམས་ཀྱི་རང་བཞིན་གྱིས་ལས་རྣམས་་་་་་
གསུམ་པོ་དག་གིས་འདི་ན་ཡིད་འབྱུང་བར་འགྱུར་བ་མེད་དོ། །
ཐེག་པ་གཞན་ཡིད་ལ་བྱེད་པ་སྤང་བ་ནི་ཇི་ལྟར་ན་བདག་ལ་ཕན་
པར་འདོད་པ་དག་གིས་དུག་དང་མཚོན་དང་ནི། གནམ་
ལྕགས་ལྕེ་དང་དགྲ་ལས་རང་གི་ལུས་ཟློག་པ། དེ་བཞིན་རྒྱལ་
སྲས་ཐེག་པ་དམན་པ་རྣམ་པ་གཉིས་ལས། ལུས་དང་ངག་དང་
ཡིད་ཀྱི་ལས་རྣམ་གསུམ་གྱི་བདག་ཉིད་ཟློག་པར་བྱེད་པ་ཡིན།
རྒྱལ་སྲས་དེས་རྟག་ཏུ་འཁོར་གསུམ་དུ་རྣམ་པར་མི་རྟོག་པའི་་་་
ཚུལ་ཡང་རང་ཉིད་ལ་ལས་ཅན་ཏུ་དང་བསྒྲུབ་བྱ་ཕྱིན་དྲུག་ལ་
ལས་སུ་མིན་ཞིང་། དེ་སྒྲུབ་པའི་ལས་ཀྱི་བྱ་བ་དང་རྣམ་པ་
གསུམ་ལ་མི་ལྟ་སྟེ། དེས་ན་འདི་ནི་དེའི་ཐབས་ཡང་དག་
གཟུང་བའི་ཕྱིར། 
ལས་རྣམས་དག་པ་མཐའ་ཡས་དེ་ཡི་ཕ་
རོལ་འགྲོ། ཐེག་པ་ཆེན་པོ་མདོ་སྡེའི་རྒྱན་ལས། ཐབས་དང་
ལྡན་པའི་ལས་ཀྱི་ལེའུ་སྟེ་བཅུ་དྲུག་པའོ།། །།
141



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དཕ་རོལ་ཏུ་ཕྱིན་པའི་དབྱེ་བ་བསྟན་པ་ནི་གྲངས་ངེས་པ་དང་་་་
ཕར་ཕྱིན་དྲུག་པོ་དེ་ཡི་མཚན་ཉིད་དང་གོ་རིམ་དང་ངེས་པའི་་
ཚིག་དང་ཡོན་ཏན་གོམས་པར་བྱ་བ་དང་དེ་དག་གི་རབ་ཏུ་་་
དབྱེ་བ་དང་བསྡུ་བ་དང་མི་མཐུན་པའི་ཕྱོགས་དང་བྲལ་བ་དང་
ཡོན་ཏན་གྱི་བསྔགས་པ་དང་ཕན་ཚུན་རྣམ་པར་ངེས་པ་དང་་་་
བཅས་པར་ཡིན་ཞེས་བྱའོ། །གྲངས་རྣམ་པར་དབྱེ་བའི་དབང་དུ་
བྱས་ཏེ་བཤད་པ་ནི་སྦྱིན་པས་ལོངས་སྤྱོད་དང་ཚུལ་ཁྲིམས་ཀྱིས་་་
ལུས་ཕུན་སུམ་ཚོགས་པ་དང་བཟོད་པས་འཁོར་དང་བརྩོན་
འགྲུས་ཀྱིས་ལས་ཀྱི་མཐའ་ཐམས་ཅད་འགྲུབ་པའི་རྩོམ་པ་ཕུན་་་་་
སུམ་ཚོགས་པ་སྟེ་དེ་བཞི་ཡིས་ནི་མངོན་མཐོ་དང་ཕྱི་མ་གཉིས་་་
ཀྱིས་ངེས་ལེགས་ཏེ་བསམ་གཏན་གྱིས་རྟག་ཏུ་ཉོན་མོངས་པའི་་་་
དབང་ཉིད་དུ་མི་འགྲོ་བ་དང་ཤེས་རབ་ཀྱིས་བྱ་བ་རྣམས་ལ་་་
ཕྱིན་ཅི་མ་ལོག་པར་ཡང་དག་པ་ཇི་ལྟ་བར་ཤེས་པའོ། །བྱང་ཆུབ་
སེམས་དཔའ་སེམས་ཅན་གྱི་དོན་རྣམས་ལ་རབ་ཏུ་བརྩོན་པ་ན་་
སྦྱིན་པས་ལོངས་སྤྱོད་ཐམས་ཅད་གཏོང་བ་དང་ཚུལ་ཁྲིམས་ཀྱིས་་
གཞན་ལ་མི་གནོད་པ་དང་བཟོད་པས་གཞན་གྱིས་བྱས་པའི་
གནོད་པ་བཟོད་པས་སེམས་ཅན་གྱི་དོན་བྱེད་པ་ཕྱི་མ་གསུམ་ལས་
བསམ་གཏན་གྱིས་རང་གི་སེམས་གནས་པར་བྱེད་པ་དང་ཤེས་་་་་
རབ་ཀྱིས་རྣམ་པར་གྲོལ་བར་བྱེད་པ་དང་བརྩོན་འགྲུས་ནི་གཉིས་་
ཀའི་གཞིར་གྱུར་པས་དེ་དང་བཅས་པ་ཡིས་རང་གི་དོན་གྱི་རྣམ་
142



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པ་ཐམས་ཅད་སྤྱོད་དོ། །སྦྱིན་པས་གཞན་དག་ལ་ཡོ་བྱད་ཀྱིས་མི་
འཕོངས་པ་དང་ཚུལ་ཁྲིམས་ཀྱིས་རྣམ་པར་མི་འཚེ་བ་དང་་་་
བཟོད་པས་རྣམ་འཚེ་བཟོད་པ་དང་བརྩོན་འགྲུས་ཀྱིས་དགེ་བའི་་
ལས་ཀྱི་གྲོགས་བྱ་བས་མི་སྐྱོ་བ་དང་བསམ་གཏན་གྱིས་རྫུ་འཕྲུལ་་་
ལ་སོགས་པའི་མཐུས་དགའ་བར་བྱེད་པ་དང་ཤེས་རབ་ཀྱིས་དྲིས་་
པའི་ལན་ལེགས་པར་བརྗོད་པ་དེ་ཡི་ཕྱིར། གཞན་གྱི་དོན་ནི་
བྱང་ཆུབ་སེམས་དཔའ་རང་གི་དོན་ཡིན་ནོ། །ཡང་སྦྱིན་པ་གཏོང་
བའི་བྱང་ཆུབ་སེམས་དཔའ་ལོངས་སྤྱོད་ལ་ཆགས་ཞེན་གྱིས་་་
མངོན་པར་མི་དགའ་བ་དང་། ཚུལ་ཁྲིམས་ཡང་དག་པར་བླང་
བས་བསླབ་པ་ལ་རབ་ཏུ་གུས་པ་དང་བཟོད་པ་དང་བརྩོན་འགྲུས་་
གཉིས་ཀྱིས་སེམས་ཅན་དང་སེམས་ཅན་མ་ཡིན་པས་བྱས་པའི་སྡུག་་
བསྔལ་དང་དགེ་བ་ལ་རབ་ཏུ་སྦྱོར་བ་གཉིས་ལ་མི་སྐྱོ་བ་དང༌། ཕྱི་
མ་གཉིས་ཀྱིས་ཞི་གནས་ཀྱི་རྣལ་འབྱོར་སྒོམ་པ་དང་ལྷག་མཐོང་་་
རྣམ་པར་མི་རྟོག་པ་བསྐྱེད་པས། ཐེག་ཆེན་གྱི་ལམ་མཐའ་དག་
འདི་དག་ཁོ་ནར་ཟད་དོ། །ཡང་སྦྱིན་པ་ནི་ཡུལ་རྣམས་ལ་ནི་མ་
ཆགས་པའི་ལམ་ཡིན་ཏེ་གཏོང་བ་ལ་གོམས་པས་ཆགས་པ་མེད་ ་
པའི་ཕྱིར་རོ། །ཚུལ་ཁྲིམས་ནི་དེ་ཐོབ་ཕྱིར་རྣམ་པར་གཡེང་བ་ཡང་
དག་པ་སྡོམ་པའི་ལམ་ཡིན་པས་གཞན་ཏེ་དགེ་སློང་གི་སྡོམ་པ་ལ་་
གནས་པས་ཡུལ་ཐོབ་པའི་ཕྱིར་འབད་པའི་གཡེང་བ་ཐམས་ཅད་མི་་
འབྱུང་ངོ༌།།བཟོད་པ་ནི་སེམས་ཅན་མི་གཏོང་བའི་ལམ་སྟེ་
143



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྒྱལ་བས་ཕ་གནོད་པའི་སྡུག་བསྔལ་ཐམས་ཅད་ཀྱིས་ཡིད་མི་འབྱུང་བའི་ཕྱིར་་་་
རོ༑ །བརྩོན་འགྲུས་ནི་དགེ་བ་འཕེལ་བའི་ལམ་སྟེ་དེ་དང་ལྡན་པས་
དགེ་རྩ་རྣམས་གོང་དུ་འཕེལ་བའི་ཕྱིར་དང་བསམ་གཏན་དང་ཤེས་་
རབ་གཉིས་ནི་སྒྲིབ་པ་རྣམ་པར་སྦྱོང་བའི་ལམ་ཡིན་པས་གཞན་་
ཏེ་ཉོན་མོངས་པ་དང་ཤེས་བྱའི་སྒྲིབ་པ་རྣམས་སྦྱོང་བའི་ཕྱིར་རོ། །
བསླབ་པ་གསུམ་གྱི་དབང་དུ་མཛད་ནས་ནི།
རོལ་ཏུ་ཕྱིན་པ་དྲུག་ཡང་དག་པར་བཤད་དེ་ལྷག་པ་ཚུལ་
ཁྲིམས་ཀྱི་བསླབ་པ་ནི་ཕ་རོལ་ཏུ་ཕྱིན་པ་དང་པོ་གསུམ་གྱིས་
བསྟན་ཏེ་སྦྱིན་པས་ལོངས་སྤྱོད་ལ་མི་ལྟ་ན་ཚུལ་ཁྲིམས་ཡང་དག་
པར་ལེན་ནོ། །དེ་བླང་བས་དགེ་སྦྱོང་གི་ཆོས་དང་ལྡན་པས་བཟོད་
པར་ནུས་སོ། །ཐ་མ་བསམ་གཏན་དང་ཤེས་རབ་གཉིས་ཀྱིས་ནི་
ལྷག་པའི་སེམས་དང་ལྷག་པའི་ཤེས་རབ་རྣམ་པ་གཉིས་བསྡུས་ལ།
གཅིག་བརྩོན་འགྲུས་ནི་བསླབ་པ་གསུམ་ཆར་ལ་ཡང་གཏོགས་་
ཏེ་ཐམས་ཅད་ཀྱི་གྲོགས་སུ་གྱུར་པའི་ཕྱིར་རོ། །མཚན་ཉིད་རྣམ་པར་
དབྱེ་བའི་དབང་དུ་བྱས་ཏེ་བཤད་པ་ནི་བྱང་ཆུབ་སེམས་དཔའ་་་་
རྣམས་ཀྱི་སྦྱིན་པ་དེ་ནི་མི་མཐུན་པའི་ཕྱོགས་སེར་སྣ་ཉམས་པ་
དང་ཆོས་ལ་བདག་མེད་པར་རྟོགས་པས་རྣམ་པར་མི་རྟོག་པའི་
ཡེ་ཤེས་དང་ལྡན་པ་དང་གང་ཅི་འདོད་པ་ཐམས་ཅད་གཏོང་སྟེ་་་
འདོད་པ་ཐམས་ཅད་ཡོངས་སུ་རྫོགས་པར་བྱེད་པ་དང་སྦྱིན་་་
པས་བསྡུས་ནས་སེམས་ཅན་རྣམས་ལ་ཇི་ལྟ་བ་བཞིན་ཐེག་པ་་་་་་
144



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
གསུམ་ལ་རྣམ་པར་སྨིན་པར་བྱེད་པ་རྣམ་པ་གསུམ་མོ། །བྱང་
ཆུབ་སེམས་དཔའ་རྣམས་ཀྱི་ཚུལ་ཁྲིམས་ནི་མི་མཐུན་ཕྱོགས་་་་་
འཆལ་བའི་ཚུལ་ཁྲིམས་ཉམས་པ་དང་ཆོས་ལ་བདག་མེད་པར་་་་་
རྟོགས་པས་རྣམ་པར་མི་རྟོག་པའི་ཡེ་ཤེས་དང་ལྡན་པ་དང་་
གཞན་དག་ལ་ལུས་དང་ངག་ཐམས་ཅད་ཡང་དག་པར་སྡོམ་པས་་་
འདོད་པ་ཐམས་ཅད་ཡོངས་སུ་རྫོགས་པར་བྱེད་པ་དང་ཚུལ་་་་
ཁྲིམས་ཀྱིས་མགུ་བར་བྱས་ཏེ་སེམས་ཅན་རྣམས་སྐལ་བ་ཇི་ལྟ་བ་་་་
བཞིན་ཐེག་པ་གསུམ་ལ་རྣམ་པར་སྨིན་པར་བྱེད་པ་རྣམ་པ་
གསུམ་མོ། །བྱང་ཆུབ་སེམས་དཔའི་བཟོད་པའི་མི་མཐུན་པའི་
ཕྱོགས་ཁོང་ཁྲོ་བ་ཉམས་པ་དང་ཆོས་ལ་བདག་མེད་པར་རྟོགས་་་་
པས་རྣམ་པར་མི་རྟོག་པའི་ཡེ་ཤེས་དང་ལྡན་པ་དང་གནོད་པ་་་
རྣམས་བཟོད་པས་འདོད་པ་ཐམས་ཅད་ཡོངས་སུ་རྫོགས་པར་་
བྱེད་པ་དང་བཟོད་པས་མགུ་བར་བྱས་ཏེ་སེམས་ཅན་རྣམས་སྐལ་་
བ་ཇི་ལྟ་བ་བཞིན་ཐེག་པ་གསུམ་ལ་རྣམ་པར་སྨིན་པར་བྱེད་པ་་་་་
རྣམ་པ་གསུམ་མོ། །བྱང་ཆུབ་སེམས་དཔའི་བརྩོན་འགྲུས་ནི་མི་
མཐུན་པའི་ཕྱོགས་ལེ་ལོ་ཉམས་པར་བྱེད་པ་དང་།ཆོས་ལ་
བདག་མེད་པར་རྟོགས་པས་རྣམ་པར་མི་རྟོག་པའི་ཡེ་ཤེས་དང་་་
ལྡན་པ་དང་དགེ་བའི་གྲོགས་བྱས་ཏེ་འདོད་པ་ཐམས་ཅད་་་་་
ཡོངས་སུ་རྫོགས་པར་བྱེད་པ་དང་བརྩོན་འགྲུས་ཀྱིས་མགུ་བར་་་་་
བྱས་ཏེ་སེམས་ཅན་རྣམས་སྐལ་བ་ཇི་ལྟ་བ་གཞིན་ཐེག་པ་གསུམ་་་
145



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
1ལ་རྣམ་པར་སྨིན་པར་བྱེད་པ་རྣམ་པ་གསུམ་མོ། །བྱང་ཆུབ་
སེམས་དཔའ་རྣམས་ཀྱི་བསམ་གཏན་ནི་མི་མཐུན་པའི་ཕྱོགས་་་
རྣམ་པར་གཡེང་བ་ཉམས་པ་དང་། ཆོས་ལ་བདག་མེད་པར་
རྟོགས་པས་རྣམ་པར་མི་རྟོག་པའི་ཡེ་ཤེས་དང་ལྡན་པ་དང་རྫུ་་་
འཕྲུལ་སོགས་ཀྱིས་ཡིད་མགུ་བར་བྱས་ཏེ་འདོད་པ་ཐམས་ཅན་་་་
ཡོངས་སུ་རྫོགས་པར་བྱེད་པ་དང་བསམ་གཏན་གྱིས་མགུ་བར་་་་
བྱས་ནས་སེམས་ཅན་རྣམས་སྐལ་བ་ཇི་ལྟ་བ་བཞིན་ཐེག་པ་་་་
གསུམ་རྣམ་པར་སྨིན་པར་བྱེད་པ་རྣམ་པ་གསུམ་མོ། །བྱང་ཆུབ་
སེམས་དཔའ་རྣམས་ཀྱི་ཤེས་རབ་ནི་མི་མཐུན་པའི་ཕྱོགས་འཆལ་
བའི་ཤེས་རབ་ཉམས་པ་དང་།ཆོས་ལ་བདག་མེད་པར་རྟོགས་
པས་རྣམ་པར་མི་རྟོག་པའི་ཡེ་ཤེས་དང་ལྡན་པ་དང་ཐེ་ཚོམ་་་་་
གཅོད་པའི་སྒོ་ནས་འདོད་པ་ཐམས་ཅད་ཡོངས་སུ་རྫོགས་པར་་
བྱེད་པ་དང་། ཤེས་རབ་ཀྱིས་མགུ་བར་བྱས་ནས་སེམས་ཅན་
རྣམས་སྐལ་བ་ཇི་ལྟ་བར་བཞིན་ཐེག་པ་གསུམ་ལ་རྣམ་པར་སྨིན་་་་
པར་བྱེད་པ་རྣམ་པ་གསུམ་མོ། །གོ་རིམ་རྣམ་པར་དབྱེ་བའི་དབང་
དུ་བྱས་ཏེ་བཤད་པ་ནི་སྔ་མ་ལ་བརྟེན་ནས་ཕྱི་མ་སྐྱེ་བ་ནི་ལོངས་་
སྤྱོད་ལ་མི་ལྟ་ན་ཚུལ་ཁྲིམས་ཡང་དག་པར་ལེན་ཏོ། །ཚུལ་ཁྲིམས་
དང་ལྡན་ན་བཟོད་པར་འགྱུར་རོ། །བཟོད་པ་དང་ལྡན་ན་བརྩོན་
འགྲུས་རྩོམ་མོ། །བརྩོན་འགྲུས་བརྩམ་ན་ཏིང་ངེ་འཛིན་སྐྱེད་པར་
བྱེད་དོ། །སེམས་མཉམ་པར་བཞག་ན་ཡང་དག་པ་ཇི་ལྟ་བ་བཞིན་
146



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
རབ་ཏུ་ཤེས་སོ། །སྦྱིན་པ་ལ་སོགས་པ་སྔ་མ་སྔ་མ་རྣམས་དམན་པ་
དང་ཕྱི་མ་ཕྱི་མ་རྣམས་མཆོག་ཏུ་གནས་པའི་ཕྱིར་དང༌། ཡང་སྔ་
མ་སྔ་མ་ལ་འཇུག་སླ་ཞིང་བྱ་སླ་བས་རགས་པ་དང་ནི་ཕྱི་མ་ཕྱི་མ་་
རྣམས་ལ་དེ་བས་འཇུག་དཀའ་ཞིང་བྱ་དཀའ་བས་ཕྲ་བའི་ཕྱིར་དེ་
དག་རིམ་པར་བསྟན་པ་ཡིན་ནོ། །ངེས་པའི་ཚིག་རྣམ་པར་དབྱེ་
བའི་ཕྱིར་བཤད་པ་ནི་དབུལ་བ་དོར་བར་བྱེད་པས་ན་སྦྱིན་པ་་་་
དང་ཉོན་མོངས་པའི་གདུང་བ་ལས་བསིལ་བ་འཐོབ་པར་བྱེད་་་
པས་ན་ཚུལ་ཁྲིམས་དང་ཁྲོ་བ་བཟོད་པར་བྱེད་པས་ན་བཟོད་པ་
དང་མཆོག་ལ་སྦྱོར་བར་བྱེད་པས་ན་བརྩོན་འགྲུས་དང་ཡིད་་་་
ནང་དུ་འཛིན་པར་བྱེད་པས་ན་བསམ་གཏན་དང་། དོན་དམ་པ་
ཤེས་པའི་ཕྱིར་ན་ཤེས་རབ་ཅེས་བཤད་དོ། །སྒོམ་པ་རྣམ་པར་
དབྱེ་བའི་དབང་དུ་བྱས་ཏེ་བཤད་པ་ནི་ཕ་རོལ་ཏུ་ཕྱིན་པ་ཐམས
ཅད་སྒོམ་པ་ལས་རྒྱུ་ལ་བརྟེན་པ་ནི་རིགས་ཀྱི་སྟོབས་ཀྱིས་ཕ་རོལ་ཏུ་
ཕྱིན་པ་རྣམས་ལ་སྒྲུབ་པ་གོམས་པ་གང་ཡིན་པར་སྨིན་པ་ལ་བརྟེན་་
པ་ནི་ལུས་ཕུན་སུམ་ཚོགས་པའི་སྟོབས་ཀྱིས་གང་ཡིན་པའོ། །སྨོན་
ལམ་ལ་བརྟེན་པ་ནི་སྔོན་གྱི་སྨོན་ལམ་གྱིས་སྟོབས་ཀྱིས་གང་ཡིན་་་་
པའོ༑ །སོ་སོར་རྟོགས་པའི་སྟོབས་ལ་བརྟེན་པ་ནི་ཤེས་རབ་ཀྱི་སྟོབས་
ཀྱིས་ཕ་རོལ་ཏུ་ཕྱིན་པ་རྣམས་ལ་སྒྲུབ་པ་གོམས་པ་སྟེ་འདི་དག་ནི་་་
དངོས་པོ་ལ་བརྟེན་པ་དབྱེ་བ་དང་། དེ་བཞིན་དུ་མོས་པ་ཡིད་ལ་
བྱེད་པ་ནི་ཕ་རོལ་ཏུ་ཕྱིན་པ་དང་ལྡན་པའི་མདོ་སྡེ་ཐམས་ཅད་ལ་་་་་་
147



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མོས་པའོ། །རོ་མྱོང་བ་ཡིད་ལ་བྱེད་པ་ནི་ཕ་རོལ་ཏུ་ཕྱིན་པ་ཐོབ་པ་
དག་ལ་ཡོན་ཏན་དུ་བལྟ་བའི་ཚུལ་གྱིས་རོ་མྱོང་བའོ། །རྗེས་སུ་ཡི་
རང་བ་ཡིད་ལ་བྱེད་པ་ནི་འཇིག་རྟེན་གྱི་ཁམས་ཐམས་ཅད་སེམས་་་
ཅན་ཐམས་ཅད་ཀྱི་སྦྱིན་སོགས་ལ་རྗེས་སུ་ཡི་རང་བའོ། །མངོན་པར་
དགའ་བ་ཡིད་ལ་བྱེད་པ་ནི་བདག་གཞན་གྱི་ཕ་རོལ་ཏུ་ཕྱིན་པའི་་་
ཁྱད་པར་མ་འོངས་པ་ལ་མངོན་པར་དགའ་བ་སྟེ་ཕ་རོལ་ཏུ་ཕྱིན་པ་
གོམས་པ་ཡིད་ལ་བྱེད་པའི་དབྱེ་བ་དང་། ངོམས་མི་ཤེས་པའི་
བསམ་པ་དང་རྒྱ་ཆེ་བའི་བསམ་པ་དང་དགའ་བའི་བསམ་པ་དང་་
ཕན་པའི་བསམ་པ་དང་མ་གོས་པའི་བསམ་པ་དང་དགེ་བའི་བསམ་
པ་སྟེ་ཕ་རོལ་ཏུ་ཕྱིན་པ་སྒོམ་པ་བསམ་པ་ལ་བརྟེན་པའི་དབྱེ་བ་་་་
དང་ནི་ཕ་རོལ་ཏུ་ཕྱིན་པ་སྒོམ་པ་འཁོར་གསུམ་རྣམ་པར་མི་རྟོག་་་་
པའི་ཐབས་ལ་བརྟེན་པ་དག་དང༌། སྐུ་གྲུབ་པ་ལ་དབང་འབྱོར་བ་
དང་གདུལ་བྱ་འདུལ་བའི་སྤྱོད་པ་ལ་དབང་འབྱོར་བ་དང་ཕྱིན་དྲུག་
སྟོན་པ་ལ་དབང་འབྱོར་བ་སྟེ་དབང་འབྱོར་ཉིད་ལ་བརྟེན་པ་་་་
ཡིན་པར་བརྗོད་དོ། །རབ་ཏུ་དབྱེ་བ་བསྟན་པའི་ཕྱིར་བཤད་པ་ལ་
སྦྱིན་པའི་ངོ་བོ་ནི་ལེན་པ་པོ་རྣམས་ལ་དོན་རྣམས་གཏོང་བར་་་་
བྱེད་པ་དང་། རྒྱུ་ནི་མ་ཆགས་པ་ལ་སོགས་པ་རྩ་བ་རྣམས་དང་
ལྷན་ཅིག་སྐྱེས་པའི་གཏོང་བའི་སེམས་པ་ལ་བརྟེན་པ་དང༌།
འབྲས་བུ་ནི་ལུས་དང་ལོངས་སྤྱོད་ཕུན་ཕུམ་ཚོགས་པ་དང༌། ལས་
ནི་བདག་གཞན་གཉིས་རྗེས་སུ་འཛིན་པ་དང་། བྱང་ཆུབ་ཆེན་
148



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པོའི་ཚོགས་ཡོངས་སུ་རྫོགས་པར་བྱེད་པ་དང་ལྡན་པ་ནི་སྦྱིན་པ་
དེ་ཡང་སེར་སྣ་མེད་པ་དག་དང་ལྡན་པ་་དང་། འཇུག་པ་ནི་
ཆོས་དང་ཟང་ཟིང་དང་མི་འཇིགས་པའི་གཏོང་བ་རྣམས་ཏེ་་་་
སྦྱིན་པ་དེ་འདྲ་བར་ཡོངས་སུ་ཤེས་ནས་མཁས་པ་རྒྱལ་བའི་་་་་
སྲས་པོ་རྣམས་ཀྱིས་ཡང་དག་པར་སྒྲུབ་པར་བྱེད་དོ། །ཚུལ་ཁྲིམས་
ཀྱི་ངོ་བོ་ནི་ཚུལ་ཁྲིམས་མི་ཉམས་པ་དང་ལྡན་པ་དང་ངེས་པར་་་་་
འབྱུང་བའི་ཚུལ་ཁྲིམས་དང་ཉེས་པ་ཕྲ་མོ་ཙམ་ལ་ཡང་འཇིག་པ་་་་
དང་རྒྱུད་སྡོམ་པས་བསྡོམས་པ་དང་ཆོ་ག་ཕུན་སུམ་ཚོགས་པ་དང་་་་
སྤྱོད་ཡུལ་ཕུན་སུམ་ཚོགས་པ་དང་བསླབ་པའི་གཞིའི་གནས་རྣམས་
ཡང་དག་པར་བླངས་ནས་སློབ་པ་སྟེ་ཡན་ལག་དྲུག་དང་ལྡན་པ་་་
རྒྱུ་ནི་ཞི་བ་ཐོབ་པའི་བསམ་པས་ཟིན་པ་དང་། འབྲས་བུ་ནི་བདེ་
འགྲོར་འགྲོ་བ་དང་སེམས་གནས་པ་སྦྱིན་པར་བྱེད་པ་དང་།
ལས་ནི་ཡོན་ཏན་ཐམས་ཅད་ཀྱི་རྟེན་དང་ཉོན་མོངས་པའི་གདུང་་་
བ་ཞི་བ་དང་སྲོག་གཅོད་པ་སོགས་པའི་རྐྱེན་ཅན་གྱི་འཇིགས་པ་་་
མེད་པ་དང་ལྡན་པ་ནི་དུས་ཐམས་ཅད་དུ་ལུས་དང་ངག་དང་ཡིད་་
ཀྱི་ལས་ཡང་དག་པར་ཀུན་ཏུ་སྤྱོད་པའི་ཕྱིར་བསོད་ནམས་ཀྱི་་་་་་
ཚོགས་དང་ལྡན་པ་དང་། དབྱེ་བའི་འཇུག་པ་ནི་བརྡར་
བརྟགས་པས་ཐོབ་པ་སོ་སོར་ཐར་བའི་སྡོམ་པ་དང་ཆོས་ཉིད
ཀྱིས་ཐོབ་པ་ནི་བསམ་གཏན་དང་ཟག་མེད་ཀྱི་སྡོམ་པ་སྟེ་རྟེན་གྱི་
འཇུག་པ་ནི་དེ་དག་སྡོམ་པ་ལ་གནས་པ་རྣམས་ལ་ཡོད་པས་་་
149



དེབ་བཅུ་གཉིས་པ། - རྫོགས་ཆེན་མཁན་ཆེན་གཞན་དགའི་གསུང་འབུམ།
ཚུལ་ཁྲིམས་དེ་འདྲ་བར་ཡོངས་སུ་ཤེས་ནས་མཁས་པ་རྒྱལ་་་་་
སྲས་རྣམས་ཀྱི་ཡང་དག་པར་སྒྲུབ་པར་བྱེད་དོ། །བཟོད་པའི་ངོ་
བོ་ནི་གནོད་པ་བྱེད་པས་མི་མཇེད་པ་དང་སྡུག་བསྔལ་ལ་ཇི་མི་་་༌༌
སྙམ་པ་དང་དེ་ཁོ་ན་ཉིད་ཤེས་པས་ཆོས་ལ་ངེས་པར་རྟོག་པའི་
བཟོད་པ་རྣམས་དང་། རྒྱུ་ནི་སྙིང་རྗེས་དང་ཚུལ་ཁྲིམས་དང་ཐོས་
པས་ཆུབ་པར་བྱེད་པའི་ཆོས་ལ་བརྟེན་པའི་ཕྱིར་དང་འབྲས་བུ་་་
ནི་ཁོ་ན་མི་མང་བ་དང་དབྱེ་ན་མི་མང་བ་དང་བདེ་བ་དང་ཡིད་་་་་་
བདེ་མང་བ་དང་འགྱོད་པ་མེད་པ་འཆི་བའི་དུས་བྱེད་པ་དང་ལུས་་
ཞིག་ནས་ཀྱང་བདེ་འགྲོ་མཐོ་རིས་ཀྱི་འཇིག་རྟེན་དག་ཏུ་སྐྱེ་བར་་་
འགྱུར་བའི་ཕན་ཡོན་ལྔར་ནི་ཡང་དག་བཤད། བཟོད་པ་གསུམ་
པོ་དེ་ཡི་ལས་ནི་རང་དང་གཞན་གཉིས་ཀྱི་དོན་བྱེད་དེ་ལྡན་པ་
ནི་དཀའ་ཐུབ་ཐམས་ཅད་ཀྱི་གཙོ་བོ་མཆོག་དང་ཀུན་ཏུ་ལྡན་པ་
དང་འཇུག་པ་ནི་བཟོད་པ་དང་ལྡན་པ་དེ་ལ་བཟོད་པ་དེ་ནི་རྣམ་་
པ་གསུམ་དུ་འདོད་དོ། །བཟོད་པ་དེ་འདྲ་བར་ཡོངས་སུ་ཤེས་
ནས་མཁས་པ་ཡང་དག་སྒྲུབ་པར་བྱེད་དོ། །བརྩོན་འགྲུས་ཀྱི་ངོ་
བོ་ནི་དགེ་བ་ལ་ཡང་དག་པར་སྤྲོ་བ་དང་རྒྱུ་ནི་ཡིད་ཆོས་ཀྱི་དད་
པ་དང་དོན་གཉེར་གྱི་འདུན་པ་ལ་བརྟེན་པ་དང་འབྲས་བུ་ནི་་་
དྲན་པ་དང་ཏིང་ངེ་འཛིན་ལ་སོགས་པའི་ཡོན་ཏན་འཕེལ་བར་་་
བྱེད་པ་དང་ལས་ནི་ཀུན་ནས་ཉོན་མོངས་པའི་གཉེན་པོ་བྱེད་
པ་དང་ལྡན་པ་ནི་མ་ཆགས་པ་དང་ཞེ་སྡང་མེད་པ་ལ་སོགས་་་་་s
150



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ལཔའི་ཡོན་ཏན་དང་ལྡན་པ་དང་འཇུག་པ་ནི་བརྩོན་འགྲུས་དང་
ལྡན་པ་དེ་དག་ལ་ནི་བརྩོན་འགྲུས་དེ་རྣམ་ཤེས་ལྔ་དང་མཚུངས་་་་
པར་ལྡན་པ་ཚུལ་ཁྲིམས་ཀྱི་བསླབ་པས་བསྡུས་པ་དང་ཡིད་ཀྱིས
སེམས་དང་ཤེས་རབ་ཀྱི་བསླབ་པས་བསྡུས་པ་རྣམཔ་བདུན་ཏེ་་
བརྩོན་འགྲུས་དེ་འདྲ་བར་ཡོངས་སུ་ཤེས་ནས་མཁས་པ་རྒྱལ་་་
སྲས་རྣམས་ཀྱིས་ཡང་དག་པར་སྒྲུབ་པར་བྱེད་དོ། །བསམ་གཏན་
གྱི་ངོ་བོ་སེམས་ནི་ནང་དུ་རྩེ་གཅིག་ཏུ་གནས་པ་དང་རྒྱུ་ནི་ཏིང་
ངེ་འཛིན་གྱི་དམིགས་པ་མི་བརྗེད་པའི་དྲན་པ་དང་དེ་ལ་སྤྲོ་བའི་་་
བརྩོན་འགྲུས་ལ་བརྟེན་པ་དང་འབྲས་བུ་ནི་བསམ་གཏན་གྱི་་་་
བདེ་བ་སྐྱེད་པར་བྱེད་པ་དང་ལས་ནི་མངོན་པར་ཤེས་པ་ལ་་
དབང་བསྒྱུར་བ་དང་འཕགས་པ་དང་ལྷ་དང་ཚངས་པའི་གནས་་་
པ་ལ་དབང་བསྒྱུར་བ་དང་ལྡན་པ་ནི་ཆོས་རྣམས་ཀྱི་ནི་གཙོ་བོ་
དང་ལྡན་པ་སྟེ་ཇི་སྐད་དུ་ཆོས་ཐམས་ཅད་ཀྱི་གཙོ་བོ་ནི་ཏིང་ངེ་
འཛིན་ནོ་ཞེས་གསུངས་པ་ལྟར་རོ། །འཇུག་པའི་དོན་ནི་བསམ་
གཏན་པ་དེ་དག་ལ་ཡོད་པའི་བསམ་གཏན་དེ་རྟོག་པ་དང་
བཅས་དཔྱོད་པ་དང་བཅས་པ་དང་རྟོག་པ་མེད་པ་ལ་དཔྱོད་པ་་་་་
ཙམ་དང་རྟོག་པ་ཡང་མེད་པ་དཔྱོད་པ་ཡང་མེད་པ་རྣམ་པ་
གསུམ་སྟེ་བསམ་གཏན་དེ་འདྲ་བར་ཡོངས་སུ་ཤེས་ནས་
མཁས་པ་རྒྱལ་སྲས་རྣམས་ཀྱིས་ཡང་དག་པར་སྒྲུབ་པར་བྱེད་དོ།།
ཤེས་རབ་ཀྱི་ངོ་བོ་ནི་ཤེས་བྱ་རིག་པའི་གནས་ལྔ་ལྟ་བུ་རྣམས་ཡང་་ད
151



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དག་པར་རབ་ཏུ་རྣམ་པར་འབྱེད་པ་དང་རྒྱུ་ནི་སེམས་རྩེ་གཅིག་
ཏུ་གནས་པའི་ཏིང་ངེ་འཛིན་ལ་བརྟེན་པ་དང་། འབྲས་བུ་ནི་
ཀུན་ནས་ཉོན་མོངས་པ་ལ་ཤིན་ཏུ་རྣམ་པར་གྲོལ་བ་དང་ལས་་
ནི་ཤེས་རབ་ཀྱིས་འཚོ་བ་དང་ཆོས་ཡང་དག་པར་ལེགས་པར་་་་་
བཤད་པ་དང་ལྡན་པ་ནི་ཆོས་རྣམས་ཀྱི་ནི་མཆོག་ཡིན་ཏེ་
འཇུག་པ་ནི་ཤེས་རབ་ཅན་དེ་དག་ལ་ཡོད་པ་ཤེས་རབ་དེ་འཇིག་་་
རྟེན་དང་འཇིག་རྟེན་ལས་འདས་པ་དམན་པ་དང་འཇིག་རྟེན་ལས་་ལ
འདས་པ་མཆོག་སྟེ་རྣམ་པ་གསུམ་མོ་ཤེས་རབ་དེ་འདྲ་བར
ཡོངས་སུ་ཤེས་ནས་མཁས་པ་རྒྱལ་སྲས་རྣམས་ཀྱིས་ཡང་དག་་་་
པར་སྒྲུབ་པར་བྱེད་དོ། །བསྡུ་བ་རྣམ་པར་དབྱེ་བའི་དབང་དུ་བྱས་
ཏེ་བཤད་པ་ནི་སྦྱིན་པ་ལ་སོགས་པ་དཀར་པོའི་ཆོས་ཀུན་རྣམ་་་་
པར་གཡེངས་པ་དང་མཉམ་པར་བཞག་པ་དང་རྣམ་པར་་་
གཡེང་བ་དང་མཉམ་པར་གཞག་པ་གཉིས་ཀར་ཤེས་པར་བྱ་སྟེ།
རིམ་པ་བཞིན་དུ་ཕ་རོལ་ཏུ་ཕྱིན་པ་དང་པོ་གཉིས་དང་ནི། དེ་
ནས་ཐ་མ་གཉིས་དང་ཡང་བར་མ་གཉིས་ཀྱིས་ཡོངས་སུ་བསྡུས་
སོ༑ །མི་མཐུན་པའི་ཕྱོགས་སྤང་བའི་རབ་ཏུ་དབྱེ་བའི་དབང་དུ་བྱས་
ཏེ་བཤད་པ་ནི་བྱང་ཆུབ་སེམས་དཔའི་སྦྱིན་པ་ནི། ལོངས་སྤྱོད་
ལ་མ་ཆགས་ཕྱི་བཤོལ་ལ་མི་ཆགས་ཆོག་ཤེས་པ་ལ་ཆགས་པ་་་་་་
མེད་ལན་ལ་ཆགས་པ་ཉིད་ཀྱང་མ་ཡིན་ཏེ་རྣམ་སྨིན་ལ་མ་་་་་༌༌
ཆགས་མི་མཐུན་པའི་ཕྱོགས་ཀྱི་བག་ཉལ་ལ་མི་ཆགས་རྣམ་པར་་་་༔
152



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མ
;
མེད།གཡེང་བ་ལ་ཆགས་པ་མེད། བྱང་ཆུབ་སེམས་དཔའི་ཚུལ་
ཁྲིམས་ནི་འཆལ་ཁྲིམས་ལ་མ་ཆགས་ཕྱི་བཤོལ་ལ་མི་ཆགས་ཆོག་་
ཤེས་པ་ལ་ཆགས་པ་མེད་ལན་ལ་ཆགས་པ་ཉིད་ཀྱང་མ་ཡིན་ཏེ།
རྣམ་སྨིན་ལ་མ་ཆགས་བག་ཉལ་ལ་མི་ཆགས་རྣམ་པར་གཡེང་བ་་་
ལ་ཆགས་པ་མེད། བྱང་ཆུབ་སེམས་དཔའི་བཟོད་པ་ནི་ཁོང་
ཁྲོ་ལ་མ་ཆགས་ཕྱི་བཤོལ་ལ་མི་ཆགས་ཆོག་ཤེས་པ་ལ་ཆགས་པ་་་
མེད། ལན་ལ་ཆགས་པ་ཉིད་ཀྱང་མ་ཡིན་ཏེ་རྣམ་སྨིན་ལ་མ་
ཆགས་བག་ཉལ་ལ་མི་ཆགས་རྣམ་པར་གཡེང་བ་ལ་ཆགས་པ་་་་་
བྱང་ཆུབ་སེམས་དཔའི་བརྩོན་འགྲུས་ནི་ལེ་ལོ་ལ་མ་
ཆགས་ཕྱི་བ ཤོལ་ལ་མི་ཆགས་ཆོག་ཤེས་པ་ལ་ཆགས་པ་མེད་ལན་
ལ་ཆགས་པ་ཉིད་ཀྱང་མ་ཡིན་ཏེ་རྣམ་སྨིན་ལ་མ་ཆགས་བག་་་་
ཉལ་ལ་མི་ཆགས་རྣམ་པར་གཡེང་བ་ལ་ཆགས་པ་མེད། བྱང་
ཆུབ་སེམས་དཔའི་བསམ་གཏན་ནི། ཡུལ་གྱི་རྣམ་གཡེང་ལ་མ་
ཆགས་ཕྱི་བཤོལ་ལ་མི་ཆགས་ཆོག་ཤེས་པ་ལ་ཆགས་པ་མེད་ལན་
ལ་ཆགས་པ་ཉིད་ཀྱང་མ་ཡིན་ཏེ་རྣམ་སྨིན་ལ་མ་ཆགས་བག་་་
ཉལ་ལ་མི་ཆགས་རྣམ་པར་གཡེང་བ་ལ་ཆགས་པ་མེད།
ཆུབ་སེམས་དཔའི་ཤེས་རབ་ནི་ཤེས་རབ་འཆལ་བ་ལ་མ་་་་་་་་
ཆགས་ཕྱི་བཤོལ་ལ་མི་ཆགས་ཆོག་ཤེས་ལ་ཆགས་པ་མེད་ལན་ལ
ཆགས་པ་ཉིད་ཀྱང་མ་ཡིན་ཏེ་རྣམ་སྨིན་ལ་མ་ཆགས་བག་ཉལ་་་
ལ་མི་ཆགས་རྣམ་པར་གཡེང་བ་ལ་ཆགས་པ་མེད་རྣམ་པར་་་་བྱ
བྱང་
153



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལགཡེང་བ་རྣམས་ནི་རྣམ་པ་གཉིས་ཏེ་ཡིད་ལ་བྱེད་པའི་གཡེང་བ་ནི་་
ཐེག་པ་གཞན་ལ་དགའ་བ་དང་རྣམ་པར་རྟོག་པའི་གཡེང་བ་ནི་
འཁོར་གསུམ་དུ་རྣམ་པར་རྟོག་པའོ། །ཡོན་ཏན་རྣམ་པར་དབྱེ་བའི་
དབང་དུ་བྱས་ཏེ་བཤད་པ་ལས་སྦྱིན་པ་ལ་རྒྱ་ཆེ་བ་ནི། སངས་རྒྱས་
ཀྱི་སྲས་བྱང་ཆུབ་སེམས་དཔའ་རྣམས་སློང་མོ་བ་དང་ཕྲད་ན་་་་
རང་གི་སྲོག་ཀྱང་རྟག་ཏུ་གཏོང་བར་བྱེད་ལ། ཟང་ཟིང་མེད་པ་
ནི་སྙིང་རྗེའི་དབང་གིས་ཚེ་འདིར་གཞན་ལས་ལན་ཀྱང་མི་རེ་་་་
ལ་ཕྱི་མར་འདོད་པའི་འབྲས་བུ་ལོངས་སྤྱོད་དོན་དུ་མི་གཉེར་་་
ཞིང་། དོན་ཆེ་བ་ནི་སྦྱིན་པ་དེ་ཉིད་ཀྱིས་ཀྱང་སྐྱེ་བོ་ཐམས་ཅད་
རང་རང་གི་སྐལ་བ་བཞིན་དུ་བྱང་ཆུབ་གསུམ་ལ་བཀོད་པ་དང་།
མི་ཟད་པ་ནི་སྦྱིན་པ་དེ་ཡང་རྣམ་པར་མི་རྟོག་པའི་ཡེ་ཤེས་ཀྱིས་
ཡོངས་སུ་ཟིན་པས་སངས་རྒྱས་མ་ཐོབ་ཀྱི་བར་དུ་འཇིག་རྟེན་་
དག་ན་མི་ཟད་པར་བཞག་གོ། །ཚུལ་ཁྲིམས་ལ་རྒྱ་ཆེ་བ་ནི་སངས་
རྒྱས་སྲས་རྣམས་མི་མཐུན་པའི་ཕྱོགས་སྡོམ་པའི་ཚུལ་ཁྲིམས་དང་
བརྩོན་པའི་རང་བཞིན་ཅན་གྱི་དགེ་བའི་ཆོས་སྡུད་པ་དང་
སེམས་ཅན་དོན་བྱེད་ཀྱི་ཚུལ་ཁྲིམས་གསུམ་པོ་རྟག་ཏུ་བླངས་ཏེ།
ཟང་ཟིང་མེད་པ་ནི་འབྲས་བུ་མཐོ་རིས་མངོན་པར་མི་འདོད་་་་
ཅིང་དེ་ཡང་དག་ཐོབ་ཀྱང་དེ་ལ་ཆགས་པ་མི་སྐྱེ་ལ། དོན་ཆེ་བ་ལ
ནི་ཚུལ་ཁྲིམས་དེ་ཉིད་ཀྱིས་ཀྱང་སྐྱེ་བོ་ཐམས་ཅད་རང་རང་གི་
སྐལ་བ་བཞིན་དུ་བྱང་ཆུབ་གསུམ་ལ་བཀོད་པ་དང༌། མི་ཟད་པ་
154



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ལནི་ཚུལ་ཁྲིམས་དེ་ཡང་རྣམ་པར་མི་རྟོག་པའི་ཡེ་ཤེས་ཀྱིས་ཡོངས་
སུ་ཟིན་པས་སངས་རྒྱས་མ་ཐོབ་ཀྱི་བར་དུ་འཇིག་རྟེན་དག་ན་་་་
མི་ཟད་པར་བཞག་གོ། །བཟོད་པ་ལ་རྒྱ་ཆེ་བ་ནི་སངས་རྒྱས་སྲས་
རྣམས་ཤིན་ཏུ་བྱ་དཀའ་བའི་སྡུག་བསྔལ་ལ་ཇི་མི་སྙམ་པའི་
བཟོད་པ་དང་དེ་བཞིན་དུ་མི་ཡི་གནོད་པ་ཀུན་ལ་མི་མཇེད་པའི་
བཟོད་པ་དང་། ཟང་ཟིང་མེད་པ་ནི་འབྲས་བུ་མཐོ་རིས་དོན་དུ་
གཉེར་བ་དང་གནོད་པ་ལ་ལན་མི་ནུས་པས་མིན་ལ་འཇིགས་་་
པས་ཀྱང་མ་ཡིན་ལན་ལ་ཕན་པར་ལྟས་པས་མིན་ཞིང་། དོན་ཆེ་
བ་ནི་བཟོད་པ་བླ་ན་མེད་པས་སྐྱེ་བོ་ཐམས་ཅད་རང་རང་གི་་་་
སྐལ་བ་བཞིན་དུ་བྱང་ཆུབ་གསུམ་ལ་བཀོད་པ་དང་། མི་ཟད་པ་
ནི་བཟོད་པ་དེ་ཡང་རྣམ་པར་མི་རྟོག་པའི་ཡེ་ཤེས་ཀྱིས་ཡོངས་་་་
སུ་ཟིན་པས་སངས་རྒྱས་མ་ཐོབ་ཀྱི་བར་དུ་འཇིག་རྟེན་དག་ན་་་
མི་ཟད་པར་བཞག་གོ། །བརྩོན་འགྲུས་ལ་རྒྱ་ཆེ་བ་ནི་རྒྱལ་བའི་
སྲས་པོ་རྣམས་ཀྱིས་གོ་ཆ་དང་སྦྱོར་བའི་བདག་ཉིད་ཀྱི་བརྩོན་་
འགྲུས་དཔེ་མེད་པ་བྱས་པས། ཟང་ཟིང་མེད་པ་ནི་རང་དང་
གཞན་གྱི་ཉོན་མོངས་པའི་ཚོགས་རྣམས་གཞོམ་པ་དང་བྱང་་་་་
ཆུབ་དམ་པ་འཐོབ་པ་བྱེད་པའི་ཕྱིར་བརྩོན་པ་བྱེད་ལ། དོན་ཆེ་
བ་ནི་བརྩོན་འགྲུས་དེ་ཉིད་ཀྱིས་ཀྱང་སྐྱེ་བོ་ཐམས་ཅད་རང་་་
རང་གི་སྐལ་བ་བཞིན་དུ་བྱང་ཆུབ་གསུམ་ལ་བཀོད་པ་དང་མི་ཟད་
པ་ནི་བརྩོན་འགྲུས་དེ་ཡང་རྣམ་པར་མི་རྟོག་པའི་ཡེ་ཤེས་ཀྱིས་་་༌
155



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཡོངས་སུ་ཟིན་པས་སངས་རྒྱས་མ་ཐོབ་ཀྱི་བར་དུ་འཇིག་རྟེན་
དག་ན་མི་ཟད་པར་བཞག་གོ། །བསམ་གཏན་ལ་རྒྱ་ཆེ་བ་ནི་རྒྱལ་
བའི་སྲས་པོ་རྣམས་ཏིང་ངེ་འཛིན་མཐའ་ཡས་པ་མང་པོ་ལྡན་
པའི་བསམ་གཏན་གྱི་རྣམ་པ་ཐམས་ཅད་བསྒྲུབས་ནས། ཟང་ཟིང་
མེད་པ་ནི་བསམ་གཏན་གྱི་བདེ་བ་རབ་ཀྱི་ཕུལ་གྱིས་གནས་་་་་་
ཤིང་སྙིང་རྗེའི་དབང་གིས་སྐྱེ་བ་དམན་པ་འདོད་ཁམས་ཀྱི་ལུས་་་
ལ་བརྟེན་ཏེ་གཞན་དོན་བྱེད་ལ། དོན་ཆེ་བ་ནི་བསམ་གཏན་དེ་
ཉིད་ཀྱིས་ཀྱང་སྐྱེ་བོ་ཐམས་ཅད་རང་རང་གི་སྐལ་བ་བཞིན་དུ་་་་
བྱང་ཆུབ་གསུམ་ལ་བཀོད་པ་དང་། མི་ཟད་པ་ནི་བསམ་གཏན་
དེ་ཡང་རྣམ་པར་མི་རྟོག་པའི་ཡེ་ཤེས་ཀྱིས་ཡོངས་སུ་ཟིན་པས ་་་
སངས་རྒྱས་མ་ཐོབ་ཀྱི་བར་དུ་འཇིག་རྟེན་དག་ན་མི་ཟད་པར་་་་
བཞག་གོ། །ཤེས་རབ་ལ་རྒྱ་ཆེ་བ་ནི་རྒྱལ་བའི་སྲས་པོ་རྣམས་ཀྱིས་
དེ་ཁོ་ན་ཉིད་དང་ཆོས་ཅན་གྱི་ཤེས་བྱ་གང་ཡིན་པ་མཐའ་དག་་
རྣམ་ཀུན་ཤེས་ཤིང༌། ཟང་ཟིང་མེད་པ་ནི་མྱ་ངན་འདས་ལའང་
བློ་ཡིས་ཆགས་པ་རབ་ཏུ་མི་སྐྱེད་ན་འཁོར་བར་སྨོས་ཅི་་
དགོས༑ དོན་ཆེ་བ་ནི་ཡེ་ཤེས་དེ་ཉིད་ཀྱིས་ཀྱང་སྐྱེ་བོ་ཐམས་།
ཅད་རང་རང་གི་སྐལ་བ་བཞིན་དུ་བྱང་ཆུབ་གསུམ་ལ་བཀོད་པ་
དང་། མི་ཟད་པ་ནི་ཡེ་ཤེས་དང་སྙིང་རྗེས་སེམས་ཅན་ཡོངས་སུ་
གཟུང་བས་སངས་རྒྱས་མ་ཐོབ་ཀྱི་བར་དུ་འཇིག་རྟེན་དག་ན་མི་
ཟད་པར་བཞག་གོ། །དེ་དག་གི་བསྡུས་པའི་དོན་གྱིས་དབང་དུ་
156



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བྱས་ཏེ་བཤད་པ་ནི་དེ་ལྟར་རྒྱ་ཆེ་བ་དང་ཟང་ཟིང་མེད་པ་དང་།
དོན་ཆེ་བ་དང་མི་ཟད་པ་སྟེ་སྦྱིན་ལ་སོགས་པ་ཐམས་ཅད་ཀྱི་
ཡོན་ཏན་བཞིར་ནི་ཤེས་པར་བྱ། ཕྱིན་དྲུག་རྣམ་པར་དག་པའི་
ཡོན་ཏན་གྱི་དབང་དུ་བྱས་ཏེ་བཤད་པ་ནི་སློང་བ་པོས་སྦྱིན་པ་པོ་་
མཐོང་བ་དང་དེ་ལས་ཅི་འདོད་པ་ཐོབ་སྟེ་ཡིད་ལ་རེ་བ་ཡོངས་སུ་་་
རྫོགས་པས་དགའ་བ་དང༌། མ་མཐོང་བ་དང་རེ་བ་མ་རྫོགས་
པས་མི་དགའ་བ་དང་མཐོང་བ་དང་རེ་བ་རྫོགས་པར་སྨོན་པ་་་༌
དང་དེ་ཡང་སྦྱིན་པ་པོ་ནི་བརྩེར་ལྡན་པས་སློང་བ་པོ་མཐོང་
བར་འདོད་པ་སོགས་ལྷག་པར་ལྡན་པས་རྟག་ཏུ་ཟིལ་གྱིས་
གནོན་ཏོ། །བརྩེ་བས་སེམས་ཅན་རྣམས་ལ་ནི། །རང་གི་སྲོག་
དང་ལོངས་སྤྱོད་དང་ཆུང་མ་དག་རྟག་ཏུ་གཏོང་བ་ལ་ཤིན་ཏུ་
དགའ་བར་བྱེད་པའི་རྒྱལ་སྲས་རྣམས་གཞན་གྱི་སྲོག་གཅོད་པ་་་་་
དང་ལོངས་སྤྱོད་རྐུ་བ་དང་ཆུང་མ་ལ་འདོད་ལོག་བྱེད་པ་དེ་སྤོང་་་
བའི་ལུས་ཀྱི་ཚུལ་ཁྲིམས་གསུམ་ཇི་ལྟར་སྲུང་བར་མི་འགྱུར། རྫུན་
དུ་སྨྲ་བའི་བདག་ཉིད་ཀྱི་ཕྱིར་ཏེ་ལུས་དང་སྲོག་ལ་ལྟ་བས་སམ་སྐྱེ་་་
བོ་གཞན་གྱི་ཕྱིར་ཏེ་མཛའ་བ་ལ་བྱམས་པས་སམ་འཇིགས་པས་ཏེ་་
རྒྱལ་པོ་སོགས་ལ་སྐྲག་པས་སམ་ཟང་ཟིང་གི་ཕྱིར་ཏེ་རྙེད་པའི་དོན་་
དུ་སྨྲ་བར་འགྱུར་གྲང་ན་འཕགས་པ་རྣམས་རང་གི་ལུས་དང་སྲོག་
ལ་མི་ལྟ་བ་སེམས་ཅན་ཐམས་ཅད་ལ་སེམས་སྙོམས་ཤིང་འཚོ་བ་་
ཆད་དང་འཆི་དང་མི་བསྔགས་ངན་འགྲོ་དང༌། འཁོར་གྱི་འཇིགས་ལ
157



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བྲལ་དེ་ལ་བག་ཚ་བ་ནི་རྣམ་པ་མེད། ཅེས་པ་ལྟར་འཇིགས་པ་ལྔ་
དང་བྲལ་བས་མི་འཇིགས་པ་དང་བརྩེ་བའི་ཕྱིར་བདོག་པ་ཀུན་་་
སྟེར་བར་བྱེད་པས་དེས་གཞན་ལ་གནོད་པར་བྱེད་པ་ཡི། ལོག་
པའི་ཚིག་ནི་ཇི་ལྟར་སྨྲ་བར་བྱེད། སེམས་ཅན་ཐམས་ཅད་ལ་
སྙོམས་པར་ཕན་པར་འདོད་པའི་བརྩེ་བ་ཅན་ཡིན་པས་དེས་་་
ཇི་ལྟར་བཤེས་པ་དག་དབྱེ་བའི་ཕྲ་མ་བྱེད། གཞན་གྱི་སྡུག་བསྔལ་
བསལ་བའི་བསམ་པ་ཅན་ཡིན་པས་བརྩེ་བ་ཅན་གཞན་གྱི་སྡུག་་་
བསྔལ་སྐྱེ་བས་ཤིན་ཏུ་འཇིགས་པ་ཡང་ཡིན་དེ་ཇི་ལྟར་གཞན་ལ་
སྡུག་བསྔལ་བསྐྱེད་པའི་ཚིག་རྩུབ་མོས་སྨྲ་བར་འགྱུར་སེམས་ཅན་
རྣམས་འདུལ་བ་ལ་ནི་སེམས་རབ་ཏུ་བརྩོན་པས་ཡང་ཡིན་ན་དེ་
ཇི་ལྟར་ཚིག་ཀྱལ་པ་སྨྲ་བར་འགྱུར་ཏེ་དེ་བས་ན་ངག་གི་ཉེས་པ་་་་
རྣམ་པ་གསུམ་ལས་ཤིན་ཏུ་རིང་བ་ཡིན་ནོ། །བདག་གི་བདོག་པ་
ཐམས་ཅད་གཞན་ལ་གཏོང་བའི་བསམ་པ་ཅན་ཡིན་པ་དང་་
གཞན་སྡུག་བསྔལ་དང་བྲལ་འདོད་ཀྱི་སྙིང་རྗེ་ཅན་ཡིན་པ་དང་་་་
རྟེན་འབྱུང་རྒྱུ་འབྲས་ཀྱི་ཆོས་ལ་རབ་ཏུ་མཁས་པ་ཡིན་པ་དེ་ནི་་
ཡིད་ཀྱི་ཉོན་མོངས་གསུམ་པོ་ཀུན་ཇི་ལྟ་བུར་ན་དང་དུ་ལེན་་་
པར་བྱེད།གནོད་པ་བྱེད་པ་དང་སྡུག་བསྔལ་ལ་བཟོད་པར་བྱ་
དགོས་པ་ཡིན་ན་བརྩེར་ལྡན་རྒྱལ་སྲས་རྣམས་གང་གི་ཚེ་གནོད་
པ་བྱེད་པ་དང་། གཞན་ལ་ཕན་པའི་ཕྱིར་སྡུག་བསྔལ་འབྱུང་
བ་ལ་རྟག་ཏུ་རིམ་པ་ལྟར་བཟོད་པའི་ཚོགས་ཀྱི་རྒྱུ་ཡིན་པའི་ཕྱིར་་་་
158



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཕན་པའི་འདུ་ཤེས་དང་ཐོབ་པར་དཀའ་བའི་དགའ་བ་རྙེད་་་་
པར་གྱུར་པ་དེ་ཡིས་གནོད་པ་དང་སྡུག་བསྔལ་གང་ལ་གནག་་་
དཀའ་བ་ཅི་ཞིག་བཟོད་པར་བྱ། གཞན་ལ་གཞན་གྱི་འདུ་
ཤེས་དང་བྲལ་བའི་ཕྱིར་དང་བདག་པས་ཆེས་ལྷག་པར་གཞན་
ལ་རྟག་ཏུ་བྱམས་པའི་ཕྱིར་དང་གཞན་གྱི་དོན་དུ་དཀའ་བ་སྤྱོད་
ཅིང་བརྩེ་བ་དང་བཅས་པ་བྱང་ཆུབ་སེམས་དཔའ་རྣམས་ལ་་་་་་
བརྩོན་འགྲུས་གང་ཡིན་པ་དེ་དཀའ་བ་མིན་ལ་འདི་ན་ཤིན་ཏུ་་་
བྱ་དཀའ་བ་ཡིན་ནོ། །འཇིག་རྟེན་པ་དང་ཉན་རང་དང་བྱང་ཆུབ་
སེམས་དཔའ་གསུམ་གྱི་བསམ་གཏན་གྱི་ཁྱད་པར་ལས་འཇིག་་་
རྟེན་པའི་བསམ་གཏན་ནི་ཟག་པ་དང་བཅས་པས་བདེ་བ་ཆུང་་་ཟ
།
ཞིང་ཉན་རང་གི་ནི་བདག་བདེ་བའི་ཕྱིར་བསྒོམ་ལ་ཡང་འཇིག་་་་
རྟེན་པས་ནི་འཇིག་ཚོགས་ལ་ཞེན་པ་དང༌། ཉན་རང་གཉིས་ཀྱི་ནི་
མྱང་འདས་ལ་ཞེན་པ་དང་ཡང་འཇིག་རྟེན་པ་རྣམས་ཀྱི་ནི་ཡོངས་
སུ་ཉམས་པར་འགྱུར་ཞིང༌། ཉན་རང་གི་ནི་ལྷག་མེད་དུ་ཟད་པར་
འགྱུར་ལ་ཐམས་ཅད་ཀྱི་ཡང་ཅི་རིགས་པར་ཉོན་མོངས་ཅན་དང་་་
ཉོན་མོངས་ཅན་མ་ཡིན་པའི་རྨོངས་པས་རྨོངས་པ་དང་བཅས་་་
པར་འདོད་པ་དང༌། བྱང་ཆུབ་སེམས་དཔའི་བསམ་གཏན་ནི་
བདེ་བ་མང་བ་དང་བདག་དང་གཞན་བདེ་བ་དང་མ་ཞེན་པ་དང་་
ཡོངས་སུ་མི་ཉམས་པ་དང་མི་ཟད་པ་དང་རྨོངས་པ་མེད་པས་སྔ་མ་
དག་ལས་བཟློག་པའོ། །ཤེས་རབ་གསུམ་གྱི་ཁྱད་པར་ཡང་ཇི་ལྟར་མ
159



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡམཚན་མོ་མུན་ཁུང་དུ་ལག་ནོམ་བྱེད་པ་ན་ཡུལ་རྒྱ་ཆུང་བ་དང་་་་
མངོན་སུམ་མ་ཡིན་པ་དང་མི་གསལ་བ་ལྟར་སོ་སོའི་སྐྱེ་བོ་རྣམས་ཀྱི་
ཤེས་རབ་དང་ཁེབས་འོག་ཏུ་སྒྲོན་མེ་བཏེགས་པ་ན་ཡུལ་ཉི་ཚེ་་་་་
ཞིག་མངོན་སུམ་དུ་གྱུར་པ་དང་དེ་ཡང་ཤིན་ཏུ་གསལ་བར་མ་ཡིན་
པ་དེ་བཞིན་དུ་ཉན་རང་གི་ཤེས་རབ་དང་ཤེས་པ་གསུམ་ལས་་་
སྙིང་རྗེ་ཅན་གྱི་ཤེས་པ་ནི་ཉི་མའི་ཟེར་བཞིན་དུ་ཡུལ་ཀུན་
མངོན་སུམ་དུ་གྱུར་པ་དང་ཤིན་ཏུ་དྲི་མ་མེད་པས་མཚུངས་པ་་་་
མེད་དོ། །མཆོག་ཏུ་གྱུར་པའི་ཡོན་ཏན་གྱི་དབང་དུ་བྱས་ཏེ་བཤད་
པ་ནི་སྦྱིན་པ་ལ་གང་གིས་སྦྱིན་པའི་རྟེན་བྱང་ཆུབ་སེམས་དཔའ་
དང་གང་ཞིག་སྦྱིན་པར་བྱ་བའི་གཞི་མཆོག་ཟང་ཟིང་གི་ནང་ནས་་
ལུས་སྲོག་དང་མི་འཇིགས་པའི་ནང་ནས་ངན་སོང་དང་འཁོར་བའི་་
འཇིགས་པ་ལས་སྐྱོབ་པ་དང་ཆོས་ཀྱི་ནང་ནས་ཐེག་ཆེན་གྱི་ཆོས་་་་་
སྦྱིན་པ་དང་ནི། གང་གིས་སྦྱིན་པའི་རྒྱུ་མཚན་ནི་སྙིང་རྗེས་ཀུན་
ནས་བསླང་བ་དང་ནི་གང་གི་ཕྱིར་སྦྱིན་པ་བྱང་ཆུབ་ཆེན་པོར་
ཡོངས་སུ་བསྔོ་བ་དང་གང་ལས་སྦྱིན་པ་སྔོན་སྦྱིན་པའི་ཕ་རོལ་ཏུ་་
ཕྱིན་པ་ལ་གོམས་པའི་རྒྱུ་ལས་དང་གང་གིས་ཡོངས་སུ་ཟིན་པ་ནི་་་
འཁོར་གསུམ་ཡོངས་སུ་དག་པའི་ཡེ་ཤེས་ཀྱིས་ཟིན་པ་དང་གང་ལ་་
སྦྱིན་པར་བྱ་བའི་ཞིང་སློང་མོ་བ་དང་སྡུག་བསྔལ་བ་དང་རྟེན་མེད་་
པ་དང་ཉེས་པར་སྤྱད་པ་སྤྱོད་པ་དང་ཡོན་ཏན་དང་ལྡན་པ་རྣམས་་
ལས་སྔ་མ་བཞིའི་ཕྱི་མ་ཕྱི་མ་ཞིང་དམ་པ་མིན་ལ་དེ་དག་མེད་ན་ལྔ་་
160



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པ་ཡིན་པས་འདི་དག་དང་། གང་ལ་གནས་ནས་རྣམ་པ་ཇི་སྙེད་
པའི་སྦྱིན་པའི་གནས་ཀྱི་སྟེ་མོས་པ་དང་ཡིད་ལ་བྱེད་པ་དང་ཏིང་་་་
ངེ་འཛིན་ཏོ་མོས་པ་ནི་སྦྱིན་པ་སྟོན་པའི་མདོ་སྡེ་རྣམས་ལ་མོས
པའོ༑ །ཡིད་ལ་བྱེད་པ་ནི་རང་གིས་སྦྱིན་པ་ལ་ཡོན་ཏན་དུ་ལྟ་ཞིང་
གཞན་གྱི་སྦྱིན་པ་ལ་ཡི་རང་བ་དང་རང་གཞན་གྱིས་སྦྱིན་པར
འགྱུར་བ་ལ་མངོན་པར་དགའ་བའོ། །ཏིང་ངེ་འཛིན་ནི་ནམ་མཁའ་
མཛོད་ལ་སོགས་པའི་ཏིང་ངེ་འཛིན་ལ་དབང་འབྱོར་བའི་སྒོ་ནས་
མཆོག་ཏུ་འདོད་དོ། །ཚུལ་ཁྲིམས་ལ་གང་གིས་བསྲུང་བའི་རྟེན་
བྱང་ཆུབ་སེམས་དཔའ་དང་གང་ཞིག་བསྲུང་བྱའི་གཞི་བྱང་ཆུབ་་་
སེམས་དཔའི་སྡོམ་པ་དང་ནི་གང་གིས་སྲུང་བའི་རྒྱུ་མཚན་ནི་
སྙིང་རྗེས་ཀུན་ནས་བསླང་བ་དང་ནི་གང་གི་ཕྱིར་ནི་བྱང་ཆུབ་ཆེན་
པོ་ཡོངས་སུ་བསྔོ་བ་དང་གང་ལས་སྲུང་བ་སྔོན་ཚུལ་ཁྲིམས་ཀྱི་ཕ་་
རོལ་ཏུ་ཕྱིན་པ་ལ་གོམས་པའི་རྒྱུ་ལས་དང་གང་གིས་ཡོངས་སུ་ཟིན་
པ་འཁོར་གསུམ་ཡོངས་སུ་དག་པའི་ཡེ་ཤེས་གང་ལ་བརྟེན་པའི་་་་་
ཞིང་ཐེག་ཆེན་གྱི་ཆོས་དག་དང༌། གང་ལ་གནས་ནས་རྣམ་པ་ཇི་
སྙེད་སྲུང་བའི་གནས་ཀྱི་སྒོ་ནས་མཆོག་ཏུ་འདོད་དོ། །བཟོད་པ་
ལ་གང་གིས་བཟོད་པའི་རྟེན་བྱང་ཆུབ་སེམས་དཔའ་དང་གང་་་་་
ཞིག་བཟོད་པར་བྱ་བའི་གཞི་ངན་པ་སྟོབས་ཆུང་ངུ་ལ་བཟོད་པ་
དང་ནི་གང་གིས་བཟོད་པའི་རྒྱུ་མཚན་སྙིང་རྗེས་ཀུན་ནས་བསླང་
བ་དང་ནི་གང་གི་ཕྱིར་ནི་བྱང་ཆུབ་ཆེན་པོར་ཡོངས་སུ་བསྔོ་བ་་་་
161



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལདང་གང་ལས་བཟོད་པ་སྔོན་བཟོད་པའི་ཕ་རོལ་ཏུ་ཕྱིན་པ་ལ
གོམས་པའི་རྒྱུ་ལས་དང་གང་གིས་ཡོངས་སུ་ཟིན་པ་འཁོར་གསུམ་་་
ཡོངས་སུ་དག་པའི་ཡེ་ཤེས་དང་གང་ལ་རྟེན་པའི་ཞིང་ཐེག་ཆེན་་་
གྱི་ཆོས་དག་དང་། གང་ལ་གནས་ནས་རྣམ་པ་ཇི་སྙེད་པའི་བཟོད་
པའི་གནས་ཀྱི་སྒོ་ནས་མཆོག་ཏུ་འདོད་དོ། །བརྩོན་འགྲུས་ལ་
གང་གིས་བརྩོན་པའི་རྟེན་བྱང་ཆུབ་སེམས་དཔའ་དང་གང་ཞིག་་་
བརྩོན་པར་བྱ་བའི་གཞི་ཕ་རོལ་ཏུ་ཕྱིན་པ་སྒོམ་ཞིང་དེའི་མི་མཐུན་་
པའི་ཕྱོགས་སྤང་བ་དང་ནི་གང་གིས་བརྩོན་འགྲུས་རྩོམ་པའི་རྒྱུ་་་་
མཚན་སྙིང་རྗེས་ཀུན་ནས་བསླང་བ་དང་ནི་གང་གི་ཕྱིར་ན་བྱང་་་
ཆུབ་ཆེན་པོར་ཡོངས་སུ་བསྔོ་བ་དང་། གང་ལས་བརྩོན་པ་སྔོན་
བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་གོམས་པའི་རྒྱུ་ལས་དང་གང་
གིས་ཡོངས་སུ་ཟིན་པ་འཁོར་གསུམ་ཡོངས་སུ་དག་པའི་ཡེ་ཤེས་་་་༌
དང་གང་ལ་རྟེན་པའི་ཞིང་ཐེག་ཆེན་གྱི་ཆོས་དག་དང་གང་ལ་་་
གནས་ནས་རྣམ་པ་ཇི་སྙེད་པའི་བརྩོན་པའི་གནས་ཀྱི་སྒོ་ནས་་་་
མཆོག་ཏུ་འདོད་དོ། །བསམ་གཏན་ལ་གང་གིས་སྒོམ་པའི་རྟེན་
བྱང་ཆུབ་སེམས་དཔའ་དང་གང་གིས་བསྒོམ་པར་བྱ་བའི་གཞི་་་
བྱང་ཆུབ་སེམས་དཔའི་ཏིང་ངེ་འཛིན་རྣམས་དང་ནི་གང་གིས་
སྒོམ་པའི་རྒྱུ་མཚན་སྙིང་རྗེས་ཀུན་ནས་བསླང་བ་དང་ནི་གང་གི་་་
ཕྱིར་ན་བྱང་ཆུབ་ཆེན་པོར་ཡོངས་སུ་བསྔོ་བ་དང་གང་ལས་སྒོམ་་་
པ་སྔོན་བསམ་གཏན་གྱི་ཕ་རོལ་ཏུ་ཕྱིན་པ་ལ་གོམས་པའི་རྒྱུ་ལས་་ཕ
162



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
༩དང་གང་གིས་ཡོངས་སུ་ཟིན་པ་ནི་འཁོར་གསུམ་ཡོངས་སུ་དག་
པའི་ཡེ་ཤེས་དང་གང་ལ་རྟེན་པའི་ཞིང་ཐེག་ཆེན་གྱི་ཆོས་དག་་་
དང་གང་ལ་གནས་ནས་རྣམ་པ་ཇི་སྙེད་པ་བསྒོམ་པའི་གནས་ཀྱི་་་་
སྒོ་ནས་མཆོག་ཏུ་འདོད་དོ། །ཤེས་རབ་ལ་གང་གིས་སྐྱེད་པའི་
རྟེན་བྱང་ཆུབ་སེམས་དཔའ་དང་གང་ཞིག་སྐྱེད་པའི་གཞི་དེ་་་་
བཞིན་ཉིད་དང་ནི་གང་གིས་སྐྱེད་པའི་རྒྱུ་མཚན་སྙིང་རྗེས་ཀུན་་་་་
ནས་བསླང་བ་དང་ནི་གང་གི་ཕྱིར་ན་བྱང་ཆུབ་ཆེན་པོར་ཡོངས་་་་
སུ་བསྔོ་བ་དང་། གང་ལས་ཤེས་རབ་སྐྱེ་བ་སྔོན་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་གོམས་པའི་རྒྱུ་ལས་དང་གང་གིས་ཡོངས་སུ་ཟིན་
པ་ནི་འཁོར་གསུམ་ཡོངས་སུ་དག་པའི་ཡེ་ཤེས་ཀྱིས་ཟིན་པ་དང་་་་
གང་ལ་རྟེན་པའི་ཞིང་ཐེག་ཆེན་གྱི་ཆོས་དག་དང་གང་ལ་གནས་་་
ནས་རྣམ་པ་ཇི་སྙེད་པ་ཤེས་པའི་གནས་ཀྱི་སྒོ་ནས་མཆོག་ཏུ་་་་་་
འདོད་དོ། །བྱང་ཆུབ་སེམས་དཔའི་སྦྱིན་པ་ནི། སེམས་ཅན་
གཅིག་བདེ་བའི་དོན་དུ་བདག་བསྐལ་པ་མང་དུ་གནོད་པ་་་་༌་
བྱེད་དུ་ཟིན་ཀྱང་སྙིང་རྗེའི་དབང་གིས་དེ་ལ་དགའ་བར་འགྱུར་་་་
ན་དེ་ལས་བཟློག་པ་སེམས་ཅན་དུ་མ་ཞིག་བདེ་བར་འགྱུར་ཞིང་་
བདག་ཉིད་ཀྱང་བསྐལ་པ་མང་པོར་ཕན་པར་བྱེད་པ་ལ་སྨོས་ཅི་
དགོས༑ ལུས་ཅན་རྣམས་ཀྱིས་ནི་གང་གི་ཕྱིར་ནོར་འདོད་པ་
ཡིན་ལ་བརྟན་པ་རྣམས་ཀྱིས་གཞི་དེ་ཉིད་ལུས་ཅན་རྣམས་ལ་་་
གཏོང་བ་ཡིན་ཏེ། སྐྱེ་བོ་རྣམས་ནི་ལུས་ཀྱི་ཕྱིར་ནོར་འདོད་དེ་
163



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལུས་དེ་ཉིད་བརྟན་པ་རྣམས་ཀྱིས་ལན་གྲངས་བརྒྱ་ཕྲག་རྣམས་་
སུ་གཞན་ལ་གཏོང་བར་བྱེད་དོ། །གང་གི་ཚེ་ལུས་ཉིད་གཏོང་
ན་ཡང་ཡིད་སྡུག་མི་བསྔལ་བ་དེ་ཡི་ཚེ་རྫས་ངན་ལོངས་སྤྱོད་ལྟ་
བུ་ལ་སྨོས་ཀྱང་ཅི་ཞིག་དགོས། དེ་ནི་རྒྱལ་སྲས་འདིའི་འཇིག་
རྟེན་ལས་འདས་པ་ཡིན་ལ་རྒྱལ་སྲས་དེ་སྡུག་བསྔལ་དེས་དགའ་་
བར་འགྱུར་བ་གང་ཡིན་པ་དེ་ནི་འཇིག་རྟེན་ལས་འདས་པ་དེ་་་
ཡི་ཡང་ནི་བླ་མ་ཡིན། ཇི་ལྟར་ན་བློ་ལྡན་བྱང་ཆུབ་སེམས་དཔའ་
འདི་ནི་རང་གི་སྲོག་མན་ཆད་ཀུན་གཏོང་བས། དོན་གཉེར་སྐྱེ་
བོ་ཡིད་ཚིམ་པ་སྟེ་དགའ་བས་བདག་ཉིད་རབ་ཏུ་དགའ་བ་ལྟར་
དེ་ལྟར་སློང་མོ་བ་དག་བླང་བར་བྱ་བ་ཡིད་ལ་འདོད་དགུ་་་་་
ཐམས་ཅད་ཐོབ་པ་དག་གིས་དགའ་བར་མི་འགྱུར་རོ། །བློ་
ཅན་རྒྱལ་སྲས་རྣམས་རང་ལ་བདོག་དགུ་བཏང་བས་ནོར་་་
ཐམས་ཅད་ཟད་དེ་མེད་པ་ན་བདག་ཉིད་ནོར་དང་ལྡན་པར་་་
སེམས་པ་ཇི་ལྟར་བར་སློང་བ་པོ་ཇི་ལྟར་འདོད་པའི་ལོངས་་་་་
སྤྱོད་ཀུན་རྫོགས་པར་ཐོབ་ཀྱང་བདག་ཉིད་ནི་དེ་ལྟར་ནོར་་
དང་ལྡན་པ་ཡིན་པར་མི་སེམས་སོ། །ཡང་ཇི་ལྟར་ན་བློ་ལྡན་
རྒྱལ་བའི་སྲས་པོ་འདི་ནི་སྦྱིན་པ་བཟང་པོ་བཏང་བས་ཚུལ་་་༌་
བཞིན་དུ། དོན་གཉེར་གྱི་སྐྱེ་བོ་རྣམས་ཚིམ་པར་བྱས་ནས་དེ་
དག་བདག་ལ་ཕན་ཆེན་པོར་འདོགས་པར་སེམས་པ་ལྟར། དེ་
བཞིན་དུ་སློང་མོ་བ་དག་བྱང་ཆུབ་སེམས་དཔའ་ལས་ཤིན་དུ་་་་
164



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ནོར་མང་པོ་ཐོབ་ནས་ནི། སྦྱིན་པ་པོ་ལ་རྙེད་པའི་རྒྱུ་དེ་ཡིས་
དྲིན་དུ་མི་བརྩིའོ། །དཔེར་ན་ལམ་ཀ་ན་ཡོད་པའི་འབྲས་བུ་
མཆོག་དང་ལྡན་པའི་ཤིང་ལས་འབྲས་བུ་བླངས་ནས་ལོངས་་་་་
སྤྱོད་པ་ཇི་ལྟ་བར་ལུས་ཅན་རྣམས་ཀྱིས་རྒྱལ་སྲས་གང་གི་ནོར་
རྫས་རྒྱ་ཆེར་བླངས་ནས་ནི། བདག་ཉིད་དོགས་པ་དང་བྲལ་
བར་རང་ཉམས་སུ་སྤྱོད་པར་བྱེད་པ་དག་ལ་བཏང་ན་དགའ་
བའི་ལོངས་སྤྱོད་ཅན་དེ་ནི་བྱང་ཆུབ་སེམས་དཔའ་ལས་་་
གཞན་མིན་ནོ། །གཙོ་བོའི་དབྱེ་བ་དང་དེའི་རྒྱུ་ཡི་དབྱེ་བ་དང་
ལས་ཀྱི་དབྱེ་བ་དང་། རྣམ་པའི་དབྱེ་བ་དང་རྟེན་གྱི་དབྱེ་བ་
དང་བར་ཆད་རྣམ་པ་བཞིའི་གཉེན་པོའི་དབྱེ་བ་ཡིས།།
བརྩོན་འགྲུས་ཡོངས་སུ་ཤེས་པར་བྱ་ཞེས་མདོ་ལས་རབ་ཏུ་་་་་
བསྟན་ཏོ། །དེ་ཡང་འདི་ལྟར་དགེ་བའི་ཚོགས་རྣམས་ཀྱི་ནང་ན་
བརྩོན་འགྲུས་འདི་ནི་མཆོག་སྟེ་འདི་ལྟར་བརྩོན་འགྲུས་དེ་ལ་་་་
བརྟེན་ནས་དགེ་བའི་ཆོས་དེ་དག་ཐམས་ཅད་རྗེས་སུ་འཐོབ་།
པའི་ཕྱིར་རོ། །བརྩོན་འགྲུས་ཀྱིས་ནི་མོད་ལ་སྟེ་མཐོང་བའི་ཆོས་
འདི་ལ་བདེ་བར་གནས་པ་མཆོག་འཐོབ་ཅིང་འཇིག་རྟེན་ལས་་་
འདས་པ་དང་འཇིག་རྟེན་པར་གཏོགས་པའི་བདེ་བ་འགྲུབ་་་་
པོ༑ །འཇིག་རྟེན་དང་འཇིག་རྟེན་ལས་འདས་པའི་དངོས་འགྲུས་ཀྱི་
བྱེ་བྲག་གི་སྒོ་ནས་རྣམ་གྲངས་གཞན་གྱིས་བརྩོན་འགྲུས་ཀྱི་ལས་་་་་
བསྟན་པ་ནི་བརྩོན་འགྲུས་ཀྱིས་ནི་སྲིད་པར་སྤྱོད་པའི་འདོད་་་་ལ
165



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པའི་ཁམས་ཀྱི་བདེ་བ་འཐོབ་ཅིང་བརྩོན་འགྲུས་ཀྱིས་ནི་འདོད་་་་
ཉོན་གྱིས་དག་པ་རབ་ཏུ་འགྱུར་བ་དང་ལྡན་པ་འཇིག་རྟེན་པའི་་
བསམ་གཏན་ཀྱང་འཐོབ་ལ་བརྩོན་འགྲུས་ཀྱིས་ནི་འཇིག་
ཚོགས་ལས་འདས་ནས་གྲོལ་བ་དགྲ་བཅོམ་པ་འཐོང་བ་དང་
བརྩོན་འགྲུས་ཀྱིས་ནི་བྱང་ཆུབ་མཆོག་གི་གོ་འཕང་ཐོབ་སྟེ་
སངས་རྒྱས་པར་འགྱུར་རོ། །གཞན་ཡང་རྣམ་པའི་དབྱེ་བ་ལ་
གཉིས་ཀྱིས་མི་དགེ་བའི་ཆོས་ཉམས་པ་དང་གཉིས་ཀྱིས་དགེ་བའི་་
ཆོས་འཕེལ་བའི་བརྩོན་འགྲུས་ནི་ཡང་དག་པར་སྤོང་བ་བཞིའི་་་་
སྐབས་དང་། ཐར་པའི་ལམ་ལ་དབང་བྱེད་པའི་བརྩོན་འགྲུས་ནི་
དབང་པོ་ལྔའི་སྐབས་དང་མི་མཐུན་པའི་ཕྱོགས་སྤངས་པའི་
བརྩོན་འགྲུས་ནི་གཞན་སྟོབས་ལྔའི་སྐབས་དང་། དེ་ཁོ་ན་ཉིད་ལ་
རབ་ཏུ་ཞུགས་པའི་བརྩོན་འགྲུས་ནི་བྱང་ཆུབ་ཡན་ལག་བདུན་གྱི་
སྐབས་དང་དེ་ཡོངས་སུ་བསྒྱུར་བར་བྱེད་པའི་བརྩོན་འགྲུས་ནི་་་་
ལམ་གྱི་ཡན་ལག་བརྒྱད་ཀྱི་སྐབས་དང་། བརྩོན་འགྲུས་དོན་ཆེན་
པོ་དང་ལྡན་པ་ཞེས་བྱ་པའི་ངེས་ཚིག་དང་ལྡན་པ་ནི་སྔ་མ་དག་་་་་་
ལས་གཞན་རང་གཞན་གྱི་དོན་གཉིས་འགྲུབ་པའི་རྒྱུ་ཕ་རོལ་ཏུ་་་་་
ཕྱིན་པ་དྲུག་གི་ངོ་བོ་ཉིད་དུ་འདོད་དོ། །ཡང་ཐོག་མར་དགེ་བའི་
ཕྱིར་གོ་བགོ་བ་གོ་ཆའི་བརྩོན་འགྲུས་དང་དེ་ནས་ནི་ལམ་ལ་་་་་་
ཚུལ་བཞིན་རབ་ཏུ་ཞུགས་པ་སྦྱོར་བའི་བརྩོན་འགྲུས་ཏེ་
རྟོགས་བྱ་རྒྱ་ཆེན་པོ་ལ་ཡང་མ་ཞུམ་པ་དང་ཚ་གྲང་གི་སྡུག་བསྔལ་
166
，



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
གྱིས་མི་འགོང་བ་དང་རྟོགས་པ་ཅུང་ཟད་ཙམ་གྱིས་ཆོག་མི་ཤེས་་་
པའི་བརྩོན་འགྲུས་ཏེ། རྣམ་པ་དེ་དག་ཐམས་ཅད་ཀྱང་སངས་
རྒྱས་རྣམས་ཀྱིས་རབ་ཏུ་གསུངས་སོ། །རྟེན་གྱི་དབྱེ་བ་ནི་ཐེག་པ་
གསུམ་ལ་རབ་ཏུ་བརྩོན་པའི་སྐྱེ་བོ་གང་ཡིན་པ་དེ་ལ་བརྟེན་་་་
ནས་སྙིང་རྗེའི་བསམ་པ་དང་བློ་ཤེས་རབ་ཀྱི་མཐུ་ཞན་པ་དང་རྒྱ་
རབ་ཏུ་ཆེ་བ་དང་ལྡན་པའི་ཕྱིར་རིམ་པ་ལྟར་བརྩོན་འགྲུས་ཐ་་་
མ་ཉན་ཐོས་དང་འབྲིང་རང་རྒྱལ་དང་མཆོག་བྱང་ཆུབ་སེམས་་་་
དཔའ་ནི་དེ་དག་ལས་གཞན་ཏེ་སྔ་མ་དེ་གཉིས་ནི་རང་གི་དོན་་་
འབའ་ཞིག་སྒྲུབ་པས་དོན་ཆུང་བ་དང་ཕྱི་མས་ནི་རང་གཞན་
གཉིས་ཀའི་བདེ་བ་སྒྲུབ་པས་དོན་ཆེན་པོར་འདོད་དོ། །བར་དུ་
གཅོད་པ་རྣམ་པ་བཞིའི་གཉེན་པོའི་དབྱེ་བ་ནི་བརྩོན་འགྲུས་ལྡན་
པའི་རྒྱལ་སྲས་རྣམས་ལོངས་སྤྱོད་ཀྱི་ངོ་བོ་ལ་ཆགས་པས་ཕམ་པ་་་
མེད་བརྩོན་འགྲུས་ལྡན་པ་ལོངས་སྤྱོད་ཡོངས་སུ་སྤྱོད་པ་ལ་ལྷག་་་
པར་ཞེན་པའི་ཉོན་མོངས་ཀྱིས་ཕམ་པ་མེད་བརྩོན་འགྲུས་ལྡན་
པ་སྦྱིན་སོགས་བསྒྲུབས་པ་ལ་སྐྱོ་བས་ཕམ་པ་མེད་བརྩོན་འགྲུས་
ལྡན་པ་སྦྱིན་སོགས་ཅུང་ཟད་ཐོབ་པ་ལ་ཆོག་པར་འཛིན་པས་་་་་་
ཕམ་པ་མེད་དོ། །ཕན་ཚུན་རྣམ་པར་ངེས་པ་རྣམ་པར་དབྱེ་བའི་
དབང་དུ་བྱས་ཏེ་བཤད་པ་ནི་ཕན་ཚུན་བསྡུས་པའི་ཕྱིར་རྣམ་་་་་་
པར་ངེས་པ་ནི་མི་འཇིགས་པའི་སྦྱིན་པས་ཚུལ་ཁྲིམས་དང་བཟོད་པ་
བསྡུས་ཏེ། འདི་ལྟར་དེ་གཉིས་ཀྱིས་མི་འཇིགས་པ་སྦྱིན་པར་བྱེད་དོ།།
167



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལཆོས་ཀྱི་སྦྱིན་པས་བསམ་གཏན་དང་ཤེས་རབ་དག་སྟེ་འདི་ལྟར་དེ་་་
གཉིས་ཀྱིས་ཆོས་སྦྱིན་པར་བྱེད་དོ། །གཉིས་ཀས་བརྩོན་འགྲུས་ཏེ་
དེས་གཉིས་ཀ་སྦྱིན་པར་བྱེད་དོ་དགེ་བའི་ཆོས་སྡུད་པའི་ཚུལ་ཁྲིམས་
ཀྱིས་སྦྱིན་པ་ལ་སོགས་པ་ཐམས་ཅད་བསྡུས་སོ་རབ་ཏུ་དབྱེ་བའི་་་
ཕྱིར་རྣམ་པར་ངེས་པ་ནི་གཞན་གྱི་རྒྱུད་ལ་ཚུལ་ཁྲིམས་ལ་སོགས་པ་་
འཇོག་པའི་ཕྱིར་སྦྱིན་པ་ནི་རྣམ་པ་དྲུག་སྟེ་སྦྱིན་པའི་སྦྱིན་པ་ནས་་་
ཤེས་རབ་ཀྱི་སྦྱིན་པའི་བར་ཡིན་ནོ། །ཆོས་ཉིད་ཀྱི་ཕྱིར་རྣམ་པར་
ངེས་པ་ནི་སྦྱིན་པ་ལ་སོགས་པ་གང་དག་གིས་དེ་རྗོད་བྱེད་ཀྱི་མདོ་་་
སྡེ་ལ་སོགས་པ་བསྡུས་པ་དང་མདོ་སྡེ་ལ་སོགས་པས་ཀྱང་བརྗོད་བྱ་
སྦྱིན་པ་ལ་སོགས་པ་བསྡུས་པས་ཕན་ཚུན་བསྡུས་པ་དང་རྒྱུ་མཚན་
གྱི་ཕྱིར་རྣམ་པར་ངེས་པ་ནི་སྦྱིན་པ་ནི་ཚུལ་ཁྲིམས་ལ་སོགས་པ་ལྔ་་་
ལ་འཇུག་པའི་རྒྱུ་མཚན་ཡིན་ཏེ་ལོངས་སྤྱོད་ལ་མི་ལྟ་ན་ཚུལ་ཁྲིམས་་
ལ་སོགས་པ་ལ་འཇུག་པའི་ཕྱིར་རོ། །ཚུལ་ཁྲིམས་ཀྱང་སྦྱིན་པ་ལ་
སོགས་པའི་རྒྱུ་མཚན་ཡིན་ཏེ་དགེ་སློང་གི་སྡོམ་པ་ཡང་དག་པར་་་་་
བླངས་ནས་ཡོངས་སུ་འཛིན་པ་ཐམས་ཅད་གཏོང་ཞིང་བཟོད་པ་ལ་་
སོགས་པ་དང་ལྡན་པའི་ཕྱིར་དང་དགེ་བ་ཆོས་སྡུད་ཀྱི་ཚུལ་ཁྲིམས་་་
ཡང་དག་པར་བླངས་པ་ནི་སྦྱིན་པ་ལ་སོགས་པ་ཐམས་ཅད་ཀྱི་རྒྱུ་་་་
མཚན་ལ་དེ་བཞིན་དུ་གཞན་རྣམས་ཀྱང་ཅི་རིགས་པར་ཤེས་པར་་་
བྱའོ༑ །དེ་བས་ན་ཕ་རོལ་ཏུ་ཕྱིན་པ་དྲུག་པོ་རྣམ་པ་ཀུན་ཏུ་རྣམ་
པར་ངེས་པར་ཤེས་པར་བྱའོ། །ད་ནི་བསྡུ་བའི་དངོས་པོ་རྣམ་ཡ
168



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
འ
པཔར་དབྱེ་བའི་དབང་དུ་བྱས་ཏེ་བཤད་པ་སྦྱིན་པ་ནི་ཕ་རོལ་ཏུ་ཕྱིན་
པ་དག་གི་སྐབས་ནས་བཤད་པ་དང་མཚུངས་ལ་སྙན་པར་སྨྲ་བ་ནི་
སྦྱིན་སོགས་དེ་སྟོན་པ་དང་དོན་སྤྱོད་པ་ནི་སྦྱིན་སོགས་དེ་ཡང་དག་
པར་ལེན་ཏུ་འཇུག་པ་དང་། དོན་མཐུན་པ་ནི་གཞན་ལེན་དུ་
འཇུག་པ་དེ་ལ་བདག་ཉིད་རྗེས་སུ་འཇུག་པ་རྣམས་ཀྱིས་སྙན་
པར་སྨྲ་བ་དང་དོན་སྤྱོད་པ་དང་དོན་མཐུན་པ་ཉིད་དུ་་་་་
འདོད་པ་ཡིན་ནོ། །ཟང་ཟིང་གི་སྦྱིན་པས་གཞན་ལ་ཕན་པར་
བྱེད་པའི་ཐབས་དང་ནི་སྙན་པར་སྨྲ་བས་བྱེ་བྲག་ཏུ་མི་ཤེས་པ་་་་
དང་ཐེ་ཚོམ་ཟ་བ་ལ་དོན་ཇི་ལྟ་བར་འཛིན་པར་བྱེད་པ་དང་དོན་
སྤྱོད་པས་གཞན་ཕ་རོལ་ཏུ་ཕྱིན་པ་ལ་འཇུག་པར་བྱེད་པ་དང་དེ་་
བཞིན་དུ་དོན་མཐུན་པས་གཞན་ལ་ཇི་ལྟར་བསྟན་པ་ལྟར་བདག་་་
ཉིད་ཀྱང་རྗེས་སུ་འཇུག་པར་བྱེད་པས་བསྡུ་བའི་དངོས་པོ་་་་་་
བཞིར་ཤེས་པར་བྱའོ། །དང་པོས་སྣོད་དུ་འགྱུར་བའི་དངོས་པོ་
སྟེ་ཆོས་ཉན་དུ་གཏུབ་པར་བྱེད་ལ་གཉིས་པ་ཡིས་ནི་ཐེ་ཚོམ་་་་་
ཐམས་ཅད་བཅད་དེ་ཆོས་དེ་ལ་མོས་པར་བྱེད་པ་ཡིན་ཞིང་
གསུམ་པ་ཡིས་ནི་ཆོས་སྒྲུབ་པར་བྱེད་པ་སྟེ་བཞི་པས་སྒྲུབ་པ་དེ་
རྣམ་པར་སྦྱོང་བར་བྱེད་པའོ། །དང་པོ་ཟང་ཟིང་གི་བསྡུ་བ་དང་
ནི་ཕྱི་མ་གསུམ་ཆོས་ཀྱི་བསྡུ་བ་སྟེ་དེ་ཡང་གོ་རིམ་བཞིན་དུ་
དམིགས་པའི་ཆོས་ལ་སོགས་པ་སྟེ་སྒྲུབ་པའི་ཆོས་དང་དེ་རྣམ་་་་
པར་སྦྱོང་བའི་ཆོས་ཀྱི་དབྱེ་བ་ཡིས་བསྡུ་བ་རྣམ་པ་གཉིས་ཀྱི་སྒོ་་་་
169



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནས་ནི་བསྡུ་བའི་དངོས་པོ་བཞིར་འདོད་པ་ཉིད་དོ། །རྣམ་
པའི་རབ་ཏུ་དབྱེ་བའི་སྒོ་ནས་ནི། བསྡུ་བ་དམན་པ་ཉན་ཐོས་
ཀྱི་དང་འབྲིང་རང་རྒྱལ་གྱི་དང་མཆོག་བྱང་ཆུབ་སེམས་དཔའི་་་
བསྡུ་བ་སྟེ་གསུམ་དང་ཕལ་ཆེར་དོན་མེད་པ་མོས་སྤྱོད་ཀྱི་ས་པ་
རྣམས་ཀྱི་དང་ཕལ་ཆེར་དོན་ཡོད་པ་ས་ལ་ཞུགས་པ་རྣམས་ཀྱི་་་་་
དང་རྣམ་པ་ཀུན་ཏུ་དོན་ཡོད་པ་ས་བརྒྱད་པ་ལ་སོགས་པའི་བསྡུ་
བར་ཤེས་པར་བྱའོ། །སུ་དག་འཁོར་སྡུད་པ་དང་ལྡན་པ་
རྣམས་ཀྱིས་ཚུལ་འདི་ཉིད་ལ་ནི་ཡང་དག་པར་བརྟེན་དགོས་ཏེ་
འདི་ནི་ཀུན་ཀྱི་དོན་ཀུན་སྒྲུབ་པར་བྱེད་ཅིང་ཐབས་བཟང་པོ་་
ཡིན་པར་སངས་རྒྱས་རྣམས་ཀྱིས་རབ་ཏུ་བསྔགས་སོ། །འདིས་ནི་
རྒྱལ་སྲས་རྣམས་ཀྱིས་སྔར་བསྡུས་དང་སླད་ཀྱིས་སྡུད་པར་འགྱུར་
བ་དང་གང་དག་ད་ལྟར་སྡུད་པར་བྱེད་པ་དེ་ཀུན་དེ་འདྲ་་་་་
ཡིན་པར་དེ་ལྟ་བས་ན་འདི་ནི་སེམས་ཅན་སྨིན་པར་བྱེད་པ་ལ་
འགྲོད་པ་གཅིག་པའི་ལམ་ཡིན་ནོ། །མཇུག་བསྡུ་བ་ནི་དེ་ལྟར་སྦྱིན་
པས་རྟག་ཏུ་ལོངས་སྤྱོད་མ་ཆགས་པའི་བློ་དང་ཚུལ་ཁྲིམས་ཀྱིས་་
མི་དགེ་བ་ཐམས་ཅད་ཉེ་བར་ཞི་བ་དང་བཟོད་པས་ཁོང་ཁྲོ་བ་ལས་
སྡོམ་པ་དང་བརྩོན་འགྲུས་ཀྱིས་དགེ་བའི་ཆོས་ལ་བརྩོན་པའི་ཕ་་་
རོལ་ཏུ་ཕྱིན་པ་དང་བསམ་གཏན་གྱིས་སེམས་རྩེ་གཅིག་ཏུ་གནས་་
པའི་བདག་ཉིད་དུ་གྱུར་པ་དང་ཤེས་རབ་ཀྱིས་སྲིད་པའི་ཡུལ་ལ་་་
མཚན་མ་དང་གཙང་བ་སོགས་སུ་རྣམ་པར་མི་རྟོག་པ་དེ་ནི་་་
170



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
སེམས་ཅན་ཚོགས་སྡུད་པར་བྱེད་ནུས་པ་ཡིན་ནོ། །ཐེག་པ་
ཆེན་པོ་མདོ་སྡེའི་རྒྱན་ལས། ཕ་རོལ་ཏུ་ཕྱིན་པ་དང་བསྡུ་བའི་
ལེའུ་སྟེ་བཅུ་བདུན་པའོ།། །།
མཆོད་པའི་རྣམ་པར་དབྱེ་བའི་དབང་དུ་བྱས་ཏེ་བཤད་པ་ལ་རྒྱུ་་་
མཚན་ནི་རབ་ཏུ་དང་བའི་སེམས་དང་ལྡན་པ་ཡིས་ཡོངས་སུ་་་
བསྔོ་བ་ནི་བསོད་ནམས་དང་ཡེ་ཤེས་ཀྱི་ཚོགས་གཉིས་རྫོགས་་་༌
པར་བྱ་བའི་ཕྱིར་རྟེན་ནི་སངས་རྒྱས་རྣམས་ལ་དངོས་པོ་གོས་་
སོགས་ཀྱིས། མངོན་སུམ་དང་མངོན་སུམ་མིན་པར་གྱུར་པ་ལ་
མཆོད་པར་བྱེད་ཅིང་རྒྱུ་ནི་བདག་ལ་སངས་རྒྱས་འབྱུང་བ་དོན་་
ཡོད་པར་གྱུར་ཅིག་ཅེས་སྔོན་སྨོན་ལམ་བཏབ་པ་དང་ནི་ལྡན་་་་
པ་ཡི་མཐུ་ལས་ཡེ་ཤེས་ནི་མཆོད་པར་བྱེད་པ་དང་མཆོད་པར་བྱ་་་
བ་དང་མཆོད་པ་སྟེ་གསུམ་པོ་དམིགས་པར་མི་བྱེད་པ་ཡིས་
སངས་རྒྱས་མཆོད་པ་རྫོགས་པ་ཡིན། ཞིང་ནི་སེམས་ཅན་དག་
ནི་ཚད་མེད་པ་རྣམས་ཏེ་དེ་ཡོངས་སུ་སྨིན་པར་བྱེད་པའི་ཕྱིར་་
དེ་དག་མཆོད་པ་ལ་སྦྱར་ནས་ཚོགས་གཉིས་ཀྱི་ས་བོན་བཏབ་པ་་་་
ཡང་གཞན་དང་གནས་ནི་གོས་ལ་སོགས་པ་རྫས་དང་སེམས་ཀྱི་
སྒོ་ནས་རོ་མྱོང་བ་དང་རྗེས་སུ་ཡི་རང་བ་དང་མངོན་པར་དགའ་་་་
བའི་ཡིད་ལ་བྱེད་པ་རྣམས་གཞན་ནོ། །གཞན་ཡང་ཐེག་པ་ཆེན་པོ་
ལ་མོས་པ་དང་ནི་བྱང་ཆུབ་མཆོག་ཏུ་སེམས་བསྐྱེད་དེ་སྨོན་པ་་་་་
171



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡདང་སེམས་ཅན་རྣམས་ལ་བརྩེ་བ་དང་དཀའ་བ་སྤྱོད་པའི་སྡུག་་་་
བསྔལ་བཟོད་པ་དག་དང་ནི་ཕ་རོལ་ཏུ་ཕྱིན་པ་ཡང་དག་པར་་་
སྤྱོད་པའི་སྒོ་དང་ནི་ཆོས་ལ་ཚུལ་བཞིན་ཡིད་ལ་བྱེད་ཕྱིན་ཅི་མ་
ལོག་པར་གཞི་ལ་གཏོད་པ་དང་མཐོང་ལམ་དུ་ཡང་དག་པའི་ལྟ་་་
བས་གཞི་དེ་ཡང་དག་པ་ཇི་ལྟ་བ་བཞིན་རྟོགས་པ་དང་ཉན་ཐོས་་
རྣམས་ཉོན་མོངས་པ་ལས་རྣམ་པར་གྲོལ་བ་དང་ཐེག་པ་ཆེན་པོ་པ་
རྣམས་དེ་བཞིན་ཉིད་དྲི་མ་དང་བྲལ་བའི་སྟོབས་ཀྱིས་གཞན་ཏེ་་
འདི་དག་ནི་སྔར་བཤད་པའི་ཚུལ་གྱིས་རྒྱུ་མཚན་དང་ནི་ཡོངས་
སུ་བསྔོ་བ་དང་རྟེན་དང་དངོས་པོ་དང་རྒྱུ་དང་ནི་ཡེ་ཤེས་་་་
དང་ནི་ཞིང་དག་དང་གནས་ཀྱི་སྒོ་ནས་མཆོད་པའི་རྣམ་པའི་་
དབྱེ་བ་རབ་ཏུ་བསྟན་པའོ། །རྣམ་པའི་དབྱེ་བ་གཞན་བསྟན་པ་ལ་
འདས་པའི་མཆོད་པ་རྒྱུ་དང་ད་ལྟར་གྱི་མཆོད་པ་འབྲས་བུ་དང་་
ད་ལྟར་བྱུང་བའི་མཆོད་པ་རྒྱུ་དང་མ་འོངས་པའི་མཆོད་པ་འབྲས་་་
བུ་ཉིད་དང་ནི་བདག་ཉིད་ཀྱིས་བྱེད་པ་ནང་དང་ནི་གཞན་་་་་
དག་ལ་བྱེད་དུ་བཅུག་པ་ཕྱིའི་མཆོད་པ་དང༌། རྙེད་པ་དང་
བཀུར་སྟིའི་མཆོད་པ་རགས་པ་ཉིད་དང་ནི་སྒྲུབ་པའི་མཆོད་པ་་
ཕྲ་བའི་སྒོ་ནས་དེ་རྣམ་པ་གཉིས་དང་མཆོད་པ་ཆུང་བ་རྫས་་་་་
དང་བསམ་པ་དམན་པ་དང་ཆེན་པོ་ནི་དེ་ལས་བཟློག་པས་་་་་་
ནོམ་པ་དང་ཡང་ངའོ་སྙམ་པའི་ང་རྒྱལ་དང་བཅས་པ་དམན་པ་་་
དང་ང་རྒྱལ་མེད་པ་ནི་གྱ་ནོམ་པའོ། །དུས་ཕྱིས་སྦྱོར་བ་རིང་བ་
172



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བདང་དེ་མ་ཐག་སྦྱོར་བ་ཉེ་བ་དང་འགྲོ་བ་རྣམ་བར་ཆད་པ་སྟེ་ཚེ་་་ ་
རབས་དུ་མས་བར་དུ་ཆོད་པ་ན་མཆོད་པར་འདོད་པ་རིང་བ་དང་་
དེ་མ་ཐག་ཕྱི་མ་དེ་ལ་མཆོད་པར་འདོད་པ་ཉེ་བ་ཉིད་དང་ནི་ཡང་
སྨོན་པའི་སྒོ་ནས་ཕྱི་མ་ལ་མཆོད་པར་སྨོན་པ་དང་འདི་ཉིད་དུ་
མཆོད་པར་སྨོན་པ་གཉིས་ཀྱང་རིང་བ་དང་ཉེ་བ་དེར་འདོད་དོ། །
སངས་རྒྱས་ལ་མཆོད་པའི་མཆོག་དེ་གང་ཡིན་ཞེ་ན་རང་གི་སེམས་
ཀྱིས་སངས་རྒྱས་རྣམས་མཆོད་པ་མཆོག་ནི་ཐེག་པ་ཆེན་པོའི་་་་་
ཆོས་ལ་མོས་པ་དང་རོ་མྱོང་བའི་བསམ་པ་དང་རྗེས་སུ་ཡི་རང་་
བའི་བསམ་པ་དང་མངོན་པར་དགའ་བའི་བསམ་པ་དང་ངོམ་མི་་
ཤེས་པའི་བསམ་པ་དང་རྒྱ་ཆེ་བའི་བསམ་པ་དང་དགའ་བའི་བསམ་
པ་དང་ཕན་པའི་བསམ་པ་དང་མ་གོས་པའི་བསམ་པ་དང་དགེ་་་
བའི་བསམ་པ་རྣམས་དང་ནམ་མཁའ་མཛོད་ལ་སོགས་པའི་ཏིང་་་
ངེ་འཛིན་ལ་དབང་འབྱོར་བ་དང་། རྣམ་པར་མི་རྟོག་པའི་ཤེས་
ཀྱིས་ཐབས་ཡོངས་སུ་བཟུང་བ་དང་བྱང་ཆུབ་སེམས་དཔའ་ཆེན་
པོ་ཀུན་དང་མཛད་པ་ཉེ་བར་འདྲེས་ཏེ་དོན་གཅིག་ཉིད་ལ་་་་་་
འཇུག་པས་མཆོག་ཡིན་ནོ། །དགེ་བའི་བཤེས་གཉེན་ལ་བརྟེན་པ་
རྣམ་པར་དབྱེ་བའི་དབང་དུ་བྱས་ཏེ་བཤད་པ་ནི་བཤེས་གཉེན
བསྟེན་པ་ལ་རྟེན་དང་གཞི་དང་ནི། རྒྱུ་མཚན་དང་ནི་ཡོངས་
སུ་བསྔོ་བ་དང་རྒྱུ་དང་ཡེ་ཤེས་དང་ཞིང་དག་དང་གནས་ཀྱི་་་་
སྒོ་ནས་རབ་ཏུ་བསྟན་ཏོ། །རྟེན་ནི་བཤེས་གཉེན་ཚུལ་ཁྲིམས་ཀྱི་
173



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པབསླབ་པ་དང་ལྡན་པས་དུལ་བ་ཏིང་ངེ་འཛིན་གྱིས་བསླབ་པ་དང་།
ལྡན་པས་ཞི་ཞིང་ཤེས་རབ་ཀྱི་བསླབ་པ་དང་ལྡན་པས་ཉོན་མོངས་བ
པ་ཉེ་བར་ཞི་བ་རང་ལས་ཡོན་ཏན་ལྷག་པ་གཞན་གྱི་དོན་ལ་་་་
བརྩོན་པ་དང་བཅས་པ་ཐོས་པ་ཉུང་ངུ་མ་ཡིན་པ་ལུང་གིས་ཕྱུག་
པ་དེ་ཁོ་ན་ཉིད་རབ་ཏུ་རྟོགས་པ་སྟེ་ཁོང་དུ་ཆུད་པ་ཆོས་སྨྲ་བ་ལ་
ཐོགས་པ་མེད་པས་མཁས་པར་ལྡན་པ་ཟང་ཟིང་གི་སེམས་མེད་པ་
བརྩེ་བའི་བདག་ཉིད་ཅན་རྟག་ཏུ་ཆོས་སྨྲ་བས་སྐྱོ་བ་སྤངས་པ་
ལ་བསྟེན་པར་བྱའོ། །གཞི་ནི་ཡང་དག་པའི་ཡོན་ཏན་བསྔགས་པ་
དང་ཕྱག་འཚལ་བ་སོགས་ཀྱི་བཀུར་སྟི་དང་ཆོས་གོས་ལ་སོགས་
པའི་རྙེད་པ་དག་དང་རྐང་པ་བཀྲུ་བ་སོགས་པ་རིམ་གྲོ་དང་ཇི་་
ལྟར་བསྟན་པ་ཐམས་ཅད་སྒྲུབ་པའི་སྒོ་ནས་དགེ་བའི་བཤེས་་་་༌༌་
གཉེན་བསྟེན་པར་བྱ་བ་དེ་ནི་བསྟེན་པའི་གཞིའོ་རྒྱུ་མཚན་ནི་་
དེ་བཞིན་དུ་བློ་ལྡན་དེའི་དམ་པའི་ཆོས་ལ་ནི་ཀུན་ཤེས་པར་
འདོད་པའི་བསམ་པས་ཆོས་ཉན་པ་ལ་བབ་པའི་དུས་སུ་སྤྱོད་ལམ་
འདུད་པ་དང་བཅས་པས་བཤེས་གཉེན་དེའི་ཐད་དུ་བགྲོད་་་་་་
པར་བྱའོ། །ཡོངས་སུ་བསྔོ་བ་ནི་བྱང་ཆུབ་སེམས་དཔའ་དགེ་བའི་
བཤེས་གཉེན་བསྟན་པ་དེ་ནི་བསྙེན་བཀུར་དང་རྙེད་པ་ལ་
འདོད་པ་མེད་པར་དེས་ཇི་སྐད་བསྟན་པའི་དོན་རྣམས་བསྒྲུབ་་་་
པར་བྱ་བའི་ཕྱིར་བསྟེན་པ་ཡིན་ནོ་ཞེས་དེ་ཡོངས་སུ་བསྔོ་བར་་་
བྱེད་དོ། །རྒྱུ་ནི་བསྟན་པ་དགེ་བའི་བཤེས་གཉེན་གྱིས་ཇི་སྐད་ལ
174



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བསྟན་པ་ལྟར་བསྒྲུབ་པར་བྱེད་པ་དེས་བཤེས་གཉེན་དེ་ཡི
སེམས་ནི་ཡང་དག་པར་མགུ་བར་བྱེད་པ་ཡིན་ནོ། །ཡེ་ཤེས་ནི་
ཐེག་པ་གསུམ་པོ་ཐམས་ཅད་ལ་མཁས་པར་བསླབས་ཏེ་བློས་་་་
རྟོགས་པར་བྱས་ནས་བྱང་ཆུབ་སེམས་དཔའ་རང་གི་ཐེག་པ་་་་་་
བསྒྲུབ་པ་བྱ་བའི་ཕྱིར་འབད་པར་བྱ་བའོ། །གང་འདུལ་བར་བྱ་
བའི་ཞིང་ནི་སེམས་ཅན་ཚད་མེད་པར་ཡོངས་སུ་སྨིན་པར་བྱ་་་་
བའི་ཕྱིར་དང༌། སངས་རྒྱས་ཀྱི་ཞིང་དག་ལ་ཡང་སྦྱང་བར་བྱ་
བའི་ཕྱིར་དགེ་བའི་བཤེས་གཉེན་ལ་བསྟེན་པ་ཡིན་ནོ། །གནས་ནི་
རྒྱལ་སྲས་དེ་ནི་ཆོས་ཀྱི་བགོ་སྐལ་ལ་སྤྱོད་པའི་ཆེད་དུ་ཡོན་ཏན་
ལྡན་པའི་དགེ་བའི་གཤེས་གཉེན་རབ་ཏུ་བསྟེན་པར་བྱ་ཡི་་་་་་
ཟང་ཟིང་གི་བགོ་སྐལ་ལ་སྤྱོད་པའི་ཕྱིར་བསྟེན་པ་མིན་ནོ། །དབྱེ་
བའི་དབང་དུ་བྱས་ཏེ་བཤད་པ་ནི་བློ་དང་ལྡན་པ་དགེ་བའི་
བཤེས་གཉེན་བསྟེན་པའི་ཚུལ་ལ་འདས་པའི་དུས་སུ་བཤེས་གཉེན་་་
བསྟེན་པ་རྒྱུ་དང་ད་ལྟར་བཤེས་གཉེན་བསྟེན་པ་འབྲས་བུ་དང་་་་
ཡང་ད་ལྟར་བཤེས་གཉེན་བསྟེན་པ་རྒྱུ་དང་མ་འོངས་པ་ན་བསྟེན་་་
པ་འབྲས་བུ་ཡིན་ནོ། །ཆོས་སྒོའི་རྗེས་སུ་འགྲོ་བ་སྟེ་ཆོས་རྒྱུན་གྱི་
ཏིང་ངེ་འཛིན་ལ་གོམས་པ་ནི་ནང་དང་ཟང་ཟིང་གིས་བཀུར་སྟི་་་་
བྱེད་པ་སོགས་ནི་ཕྱི་ཡིན་པའི་ཕྱིར་དང་ཐོས་པ་མཉན་པ་ནི་
རགས་པ་དང་སེམས་ཀྱི་རྣལ་འབྱོར་ཏེ་བསམ་པ་དང་སྒོམ་པ་ནི་་
ཕྲ་བ་ཡིན་ལ་ང་རྒྱལ་དང་བཅས་པ་དམན་པ་དང་། ང་རྒྱལ་པ
པ
175



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མེད་པ་གྱ་ནོམ་པའི་ཡིད་དང་ལྡན་པས་བཤེས་གཉེན་བསྟེན་་་
པར་བྱའོ། །བློ་དང་ལྡན་པས་འགྲོ་བ་རྣམ་པར་ཆད་པ་སྟེ་ཚེ་རབས་
དུ་མས་བར་དུ་ཆོད་པ་ན་བཤེས་གཉེན་བསྟེན་པར་འདོད་པ་རིང་་
བ་དང་དེ་མ་ཐག་ཕྱི་མ་དེ་ལ་བསྟན་པར་འདོད་པ་ཉེ་བ་དང་དུས་་་
ཕྱིས་སྦྱོར་བ་རིང་བ་དང་དེ་མ་ཐག་སྦྱོར་བ་ཉེ་བ་ཉིད་དང་ཡང་་་་
སྨོན་པའི་སྒོ་ནས་ཕྱི་མ་ལ་བཤེས་གཉེན་བསྟེན་པར་སྨོན་པ་་་་་
རིང་བ་དང་ཚེ་འདི་ཉིད་དུ་བསྟེན་པར་སྨོན་པ་ཉེ་བར་རྣམ་པར་་་་་
བཞག་གོ། །རང་གི་སེམས་ཀྱིས་དགེ་བའི་བཤེས་གཉེན་མཆོག་
ཐེག་པ་ཆེན་པོའི་དོན་ལ་མཁས་པ་ཉིད་བསྟེན་པ་ནི་ཐེག་པ་ཆེན་་་་་
པོའི་ཆོས་ལ་མོས་པ་དང་རོ་མྱོང་བ་ལ་སོགས་པའི་བསམ་པ་དགུ་
དང་ཏིང་ངེ་འཛིན་ལ་དབང་འབྱོར་བ་དང་རྣམ་པར་མི་རྟོག་་་
པའི་ཡེ་ཤེས་ཀྱིས་ཐབས་ཡོངས་སུ་བཟུང་བ་དང་བྱང་ཆུབ་་་་་་
སེམས་དཔའ་ཆེན་པོ་ཀུན་དང་མཛད་པ་ཉེ་བར་འདྲེས་ཏེ་དོན་་་་
གཅིག་ཉིད་ལ་འཇུག་པས་མཆོག་ཡིན་ནོ། །ཚད་མེད་པ་རྣམ་
པར་དབྱེ་བའི་དབང་དུ་བྱས་ཏེ་བཤད་པ་ནི་བརྟན་པ་རྒྱལ་བའི་་་༌་
སྲས་པོའི་ཚངས་པའི་གནས་པ་རྣམས་ནི་མི་མཐུན་པའི་ཕྱོགས་་་
བཞི་སྤངས་པ་དང༌། གཉེན་པོ་རྣམ་པར་མི་རྟོག་པའི་ཡེ་ཤེས་
དང་ལྡན་པ་དང་དམིགས་པ་ནི་སེམས་ཅན་དང་ཆོས་དང་
དམིགས་པ་མེད་པ་རྣམ་པ་གསུམ་ལ་འཇུག་པ་དང་སེམས་ཅན་
རྣམས་ནི་ཡོངས་སུ་སྨིན་པར་བྱེད་པའོ། །དམིགས་པ་གསུམ་པོ་དེ་
176



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
དག་གང་ཡིན་ཞེ་ན་བརྟན་པ་རྣམས་ཀྱིས་སེམས་ཅན་ལ་དམིགས་
པའི་བྱམས་སོགས་དེ་དག་ལས་བྱམས་པའི་དམིགས་པ་སེམས་ཅན་
བདེ་བར་འདོད་པ་དང་སྙིང་རྗེའི་དམིགས་པ་སྡུག་བསྔལ་གྱིས་་་
ཉམ་ཐག་པ་དང་དགའ་བའི་དམིགས་པ་བདེ་བ་ལ་གནས་པ་་་
དང་བཏང་སྙོམས་ཀྱི་དམིགས་པ་ཉོན་མོངས་པ་ཆགས་སྡང་ལ་་་
སྤྱོད་པ་ཅན་རྣམས་དང་རྣམ་པ་ནི་ལྡན་འདོད་དང་བྲལ་འདོད་་་་་
དང་མི་འབྲལ་བར་འདོད་པ་དང་ཉོན་མོངས་པ་མེད་པར་སྒྲུབ་པའི་
རྣམ་པ་རྣམས་སོ། ཆོས་ལ་དམིགས་པ་ནི་ཚད་མེད་པ་དེ་དག་
བསྟན་པའི་བསྟན་བཅོས་དང་དམིགས་པ་མེད་པ་ནི་སེམས་ཅན་་
དང་ཆོས་དེ་ཡི་དེ་བཞིན་ཉིད་ལ་རབ་ཏུ་འཇུག་གོ། །རྒྱུ་བཞིའི་
དམིགས་པ་མེད་པ་ཡིན་པར་རིག་པར་བྱ་སྟེ་དེའི་དོན་དེ་བཞིན་
ཉིད་ལ་དམིགས་པའི་ཕྱིར་དང་མི་སྐྱེ་བའི་ཆོས་ལ་བཟོད་པ་ཐོབ་་་་
པ་ན་རྣམ་པར་རྟོག་པ་ཞི་བ་ཐོབ་པས་ཁམས་རྒྱས་ཏེ་རྣམ་པར་་་་་
དག་པའི་ཕྱིར་དང་བྱམས་པས་བསྐྱེད་པའི་ལུས་ངག་གི་ལས་་་་་་
གཉིས་ལ་དམིགས་པ་མེད་པ་དང་ཉོན་མོངས་པ་ནི་དམིགས་པ་་
ཡིན་ལ་དེ་ཟད་པའི་ཕྱིར་བྱམས་པ་ལ་སོགས་པ་རྣམས་ནི་
དམིགས་པ་མེད་པ་ཡིན་ནོ། །བྱམས་སོགས་དེ་དག་གཡོ་བ་སྟེ་
ཡོངས་སུ་ཉམས་པའི་སྐལ་བ་ཅན་དང་མི་གཡོ་བ་སྟེ་གནས་པ་་
དང་ཁྱད་པར་དུ་འགྱུར་བའི་སྐལ་བ་ཅན་དང་བསམ་གཏན་གྱི་་
བདེ་བ་ལ་ཆགས་པས་རོ་མྱོང་བ་ཉོན་མོངས་ཅན་དང་རོ་མྱོང་་་་བ
177



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མེད་པར་ཉོན་མོངས་ཅན་མིན་པ་ཞེས་བྱ་བ་རྣམས་ལས་བྱང་་་་་
ཆུབ་སེམས་དཔའ་རྣམས་ཀྱི་བྱམས་སོགས་ནི་མི་གཡོ་བ་དང་་་་་
ཆགས་པ་དང་བྲལ་བར་རབ་ཏུ་གནས་སོ། །མཉམ་པར་བཞག་
པའི་ངོ་བོ་ཉིད་མིན་པ་འདོད་ཁམས་ཀྱི་དེ་དག་དམན་ཞིང་མཉམ་
པར་བཞག་པ་ལའང་ཆུང་ངུ་དང་འབྲིང་དང་དམན་པའི་ས་པ་་
སྟེ་གོང་མ་ལ་ལྟོས་ནས་འོག་མ་རྣམས་དང་བསམ་པ་དམན་པ་་་
ཉན་རང་གི་བྱམས་སོགས་དང་མི་སྐྱེ་བའི་ཆོས་ལ་བཟོད་པ་ཐོབ་པ་
དང་བྲལ་བའི་ང་རྒྱལ་བཅས་པ་གང་ཡིན་པ་དེ་དག་དམན་ཞིང་
གཞན་དེ་དག་ལས་བཟློག་པ་ཉིད་ནི་ལྷག་པ་ཡིན་ནོ། །རྒྱུ་ཚངས་
པའི་གནས་པས་གནས་པ་ཡི། བློ་ལྡན་བྱང་ཆུབ་སེམས་དཔའ་
རྣམས་རྣམ་སྨིན་གྱི་འབྲས་བུ་རྟག་ཏུ་འདོད་པར་སྐྱེ་བ་དང་
བདག་པོའི་འབྲས་བུ་ཚད་མེད་པ་སྒོམ་པ་དེས་ནི་ཚོགས་རྣམས་་་
རྫོགས་པར་བྱེད་ཅིང་སྐྱེས་བུ་བྱེད་པའི་འབྲས་བུ་སེམས་ཅན་་་་་
དག་ཀྱང་རྣམ་པར་སྨིན་པར་བྱེད་ལ་རྒྱུ་མཐུན་པའི་འབྲས་བུ་་་་
ཀུན་ཏུ་ཚངས་པའི་གནས་པ་དང་མི་འབྲལ་བ་དང་བྲལ་བའི་་་་
འབྲས་བུ་ཚད་མེད་པ་སྒོམ་པ་དེ་ཡི་མི་མཐུན་པའི་ཕྱོགས་དང་་་་
བྲལ་ཞིང་རྟགས་ནི་བག་མེད་པར་གྱུར་ཀྱང་མི་མཐུན་ཕྱོགས་
གནོད་སེམས་ལ་སོགས་པ་དེ་ཡི་རྐྱེན་ཡུལ་མི་བཟད་པ་མངོན་དུ་་་ལ
གྱུར་པས་ཀྱང་མི་འགྱུར་རོ། །སྐྱོན་ནི་བྱང་ཆུབ་སེམས་དཔའ་
ཚངས་པའི་གནས་པ་མེད་ན་དེའི་མི་མཐུན་པའི་ཕྱོགས་གནོད་་་o
178



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པ
པསེམས་དང་རྣམ་འཚེ་དང་མི་དགའ་བ་དང་གནོད་སེམས་་་་
དང་འདོད་པའི་འདོད་ཆགས་གཉིས་དང་ལྡན་པ་སྟེ་ཉེས་་་་
དམིགས་རྣམ་པ་མང་པོ་ལ་རེག་གོ། །ཇི་ལྟར་རེག་ཅེ་ན་ཉོན་
མོངས་རྣམས་ཀྱིས་ནི་བདག་གི་བདེ་བའང་འཇོམས་ལ་སེམས་
ཅན་གཞན་གྱི་སྲོག་དང་ལོངས་སྤྱོད་འཇོམས་ཤིང་ཚུལ་ཁྲིམས་་་
འཇོམས་པས་བདག་གཞན་གཉིས་ཀ་འཇོམས་སོ། །འགྱོད་པ་ཡིད་
ལ་བཅག་པས་བདེ་བ་ལས་ཉམས་པ་དང་བཅས་པའི་ཕྱིར་བདག་་
གིས་སྨད་པ་དང་གཞན་མ་དང་དེ་རྙེད་པས་དམན་ཞིང་ཕོངས་་་
པ་གཞན་གྱིས་སྨད་པ་དང་བསྟན་པ་སྲུང་བའི་ལྷ་དང་དེ་བཞིན་་
དུ་སྟོན་པས་སྨད་པ་དང་ཚངས་པ་མཚུངས་པར་སྤྱོད་པ་མཁས་པ་
རྣམས་ཀྱིས་ནན་ཏུར་གྱི་སྒོ་ནས་སྨད་པས་རྩོད་པ་དང་བཅས་པ་་་
དང་ཕྱོགས་ཐམས་ཅད་དུ་མི་སྙན་པ་འབྱུང་བ་དང་དེ་ནི་སྐྱེ་བ་
གཞན་དུ་མི་ཁོམ་པ་རྣམས་སུ་སྐྱེ་བ་དང་བྱམས་པ་ལ་སོགས་པ་་་
ཐོབ་པ་ལས་ཉམས་པས་ཚེ་འདིའི་ཁ་ན་མ་ཐོ་བ་འཕེལ་བ་དང་མ་་་
ཐོབ་པ་ས་ཉམས་པས་ཕྱི་མའི་ཁ་ན་མ་ཐོ་བ་འཕེལ་བ་དང་དེ་
ལས་སྐྱེས་པའི་ཡིད་ལ་སྡུག་བསྔལ་དང་ཡིད་མི་བདེ་བ་ཆེན་པོ་་་་
འཐོབ་པོ། །ཉེས་པ་འདི་དག་ཀུན་བྱམས་སོགས་ཚད་མེད་བཞི་
ལ་ལེགས་པར་གནས་པ་རྣམས་ལ་མི་འབྱུང་སྟེ་བསམ
ཉོམས་མོངས་པ་ཅན་མིན་པའི་སྒོ་ནས་སེམས་ཅན་གྱི་དོན་དུ་་
འཁོར་བ་ཡོངས་སུ་མི་གཏོང་བའོ། །ཇི་ལྟར་རྒྱལ་བའི་སྲས་པོ་པ
179
f



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པརྣམས་ཀྱིས་སེམས་ཅན་ཐམས་ཅད་ལ། བྱམས་པ་ལ་སོགས་
པའི་སེམས་པ་འདི་འབྱུང་བ་ལྟར་སེམས་ཅན་ཐམས་ཅད་ནི་་་
ཡོན་ཏན་མང་པོ་དང་ལྡན་པ་ཡི་རང་གི་བུ་གཅིག་པ་ལའང་དེ་
ལྟ་བུ་ཞིག་འབྱུང་བ་མ་ཡིན་ནོ། །སྙིང་རྗེའི་དམིགས་པའི་དབྱེ་བ་
བསྟན་པ་ནི་འདོད་པའི་འདོད་ཆགས་ཀྱི་མེ་རབ་ཏུ་འབར་བ་དང་
ཆོས་སྒྲུབ་པ་ལ་ལྷའི་བུའི་བདུད་ཀྱི་དགྲ་ཡི་དབང་དུ་སོང་བ་དང་་
སེམས་ཅན་དམྱལ་བ་ལ་སོགས་པའི་སྡུག་བསྔལ་གྱིས་ནོན་པ་དང་
ཤན་པ་ལ་སོགས་པ་ཀུན་ཏུ་རྨོངས་པའི་མུན་པས་བསྒྲིབས་པ་་་་་་པ
དང་བགྲོད་དཀའི་ལམ་ལ་ཀུན་ཏུ་ཞུགས་པ་ཡོངས་སུ་མྱ་ངན་་་
ལས་མི་འདའ་བའི་ཆོས་ཅན་རྣམས་དང་མུ་སྟེགས་བྱེད་ལྟ་བ་ངན་་་
པ་སྣ་ཚོགས་ཀྱི་འཆིང་བ་ཆེན་པོ་དང་ཡང་དག་པར་ལྡན་པ་་་་་
དང་སྙོམས་འཇུག་གི་བདེ་བ་ཉོན་མོངས་པ་ཅན་ཟས་ཆེན་པོ་དུག་
དང་འདྲེས་པར་འདྲ་བ་ལ་ཞེན་པ་དང་ལམ་ནི་རབ་ཏུ་སྟོང་པར་
འགྱུར་བ་མངོན་པའི་ང་རྒྱལ་རྣམས་དང་ལམ་གོལ་བ་སྟེ་རིགས་་་
མ་ངེས་པ་དག་ཐེག་པ་དམན་པ་ལ་རབ་ཏུ་ཞུགས་པ་དང་བྱང་་་་་
ཆུབ་སེམས་དཔའ་ཚོགས་ཡོངས་སུ་མ་རྫོགས་པ་སྟོབས་ཆུང་བའི་
སེམས་ཅན་རྣམས་ལ་སྙིང་རྗེ་སྐྱེའོ། །མི་མཐུན་ཕྱོགས་རྣམ་འཚེ་
སྤངས་པ་བྲལ་འབྲས་དང་བྱང་ཆུབ་མཆོག་གི་ས་བོན་ཉིད་ནི་
བདག་པོའི་འབྲས་བུ་དང་གཞན་ལ་བདེ་བ་བསྐྱེད་པ་དང་་་་་་
གཞན་གྱི་ཕྱིར་བདག་ལ་གདུང་བར་བྱེད་པས་སྐྱེས་བུ་བྱེད་འབྲས་་པ
180



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
དང་ཇི་ལྟར་འདོད་པའི་རྒྱུ་ཉིད་ཀྱིས་རྣམ་སྨིན་གྱི་འབྲས་བུ་དང་་་
མ་འོངས་པ་ན་སྙིང་རྗེ་ཁྱད་པར་དུ་འཕགས་པའི་ངོ་བོ་ཉིད་སྦྱིན་་་
པས་རྒྱུ་མཐུན་པའི་འབྲས་བུ་སྟེ་དེ་ལྟ་ན་འབྲས་བུ་དང་ལྡན་པའི་་...
སྙིང་རྗེས་ཆོས་ལ་བརྟེན་པ་ཡི་རྒྱལ་བའི་སྲས་པོ་རྣམས་ལ་བླ་ན་་
མེད་པའི་བྱང་ཆུབ་ཐག་མི་རིང་ངོ༌། །འཁོར་བ་དང་མྱ་ངན་ལས་
འདས་པ་ལ་མི་གནས་པའི་ཚུལ་ནི་བྱང་ཆུབ་སེམས་དཔའ་སྙིང་རྗེ་
དང་ལྡན་པ་དང་བློ་མཆོག་དང་ལྡན་པས་རིམ་པ་ལྟར་འཁོར་
བར་གཏོགས་པ་ཡི་སྡུག་བསྔལ་གྱི་བདག་ཉིད་ཀུན་དང་
འཁོར་བའི་རང་བཞིན་བདག་མེད་པར་རྣམ་པར་ཤེས་ནས་དེ་
ལ་སྐྱོ་བར་མི་འགྱུར་ཞིང་དེའི་ཉེས་པས་རབ་ཏུ་གནོད་པར་་་
ཡང་མི་འགྱུར་རོ། །འཁོར་བ་ཡོངས་སུ་ཤེས་པ་ནི་འཇིག་རྟེན་
ཐམས་ཅད་སྡུག་བསྔལ་གྱི་བདག་ཉིད་ཅན་དུ་ལྟ་བ་ཡི་བརྩེ་བ་་
དང་ལྡན་པས་སྡུག་བསྔལ་དེ་ཉིད་དང་ནི་དེ་ཡོངས་སུ་སྤོང་་
བའི་ཐབས་ཀྱང་ཇི་ལྟ་བ་བཞིན་རིག་སྟེ་དེ་ལ་ཉམ་ང་བར་ཏེ་་་
སྙིང་རྗེ་བར་བྱེད་ལ་སྐྱོ་བར་ཡང་མི་འགྱུར་རོ། །སྙིང་རྗེའི་རབ་ཏུ་
དབྱེ་བ་ནི་སྙིང་རྗེའི་བདག་ཉིད་ཅན་གྱི་བརྩེ་བ་འདི་རིགས་ཀྱི་་
ཁྱད་པར་ལྟ་བུ་རང་བཞིན་དང་ནི་སྙིང་རྗེ་མེད་པ་དང་ཡོད་པའི་་
སྐྱོན་ཡོན་ལ་སོ་སོར་བརྟགས་པ་དང་། སྙིང་རྗེ་དེ་ལ་སྔོན་
གོམས་པར་བྱས་པ་དང་ལྡན་པ་དང་། མི་མཐུན་ཕྱོགས་
རྣམས་འཚེ་ཉམས་པས་འདོད་ཆགས་རྣམ་པར་དག་པ་འཕགས་་་
181



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཐཔའི་ལམ་ཐོབ་པ་དང་བཞིའོ། །གང་ཅི་ཚོར་བ་དེ་ནི་སྡུག་བསྔལ་
བར་རིག་ནས་སེམས་ཅན་ཐམས་ཅད་ལ་མཉམ་པར་བརྩེ་བ་མིན་་་
པ་དང་ཕུང་པོ་ལྷག་མེད་དུ་མི་ཟད་པའི་རྟག་པ་མིན་པ་དང་་
བདག་གཞན་མཉམ་པར་རྟོགས་པའི་ལྷག་པའི་བསམ་པས་མིན།
པ་དང་སྡུག་བསྔལ་ལས་སྐྱོབ་པའི་ཐབས་སྒྲུབ་པའི་སྒོ་ནས་མིན་པ་
དང་མི་མཐུན་པའི་ཕྱོགས་རྣམ་འཚེ་སྤངས་པའི་ཕྱིར་འདོད་་་་་་་
ཆགས་དང་བྲལ་བ་མིན་པ་དང༌། མི་སྐྱེ་བའི་ཆོས་ལ་བཟོད་པ་
ཐོབ་པའི་མི་དམིགས་པས་མིན་པ་གང་ཡིན་པ་དེ་ནི་བརྩེ་བ་་་་
མིན་ཏེ་དེ་བཞིན་དུ་བརྩེ་བ་མེད་པ་གང་ཡིན་པ་དེ་བྱང་ཆུབ་་་་
སེམས་དཔའ་མིན་ནོ། །སྙིང་རྗེ་ལྗོན་ཤིང་དང་འདྲ་བར་བསྟན་པ་
ནི་རྩ་བ་སྙིང་རྗེ་དང་ནི་སྔོན་པོ་བཟོད་པ་དང་ཡལ་ག་སེམས་་་
ཅན་གྱི་དོན་ལ་སེམས་པ་དང་། ལོ་མ་སྐྱེ་བ་བཟང་པོ་དག་ཏུ་སྨོན་
ལམ་འདེབས་པ་དང་མེ་ཏོག་ནི་སྐྱེ་བ་བཟང་པོ་དང་འབྲས་བུ་་་་་
སེམས་ཅན་ཡོངས་སུ་སྨིན་པར་བྱེད་པ་སྟེ་དང་པོ་རྩ་བ་ནས་ཐ་
མ་འབྲས་བུ་མཆོག་དང་ལྡན་པའི་བར་ཡིན་པས་འདི་ནི་སྙིང་་
རྗེའི་ལྗོན་ཤིང་ཆེན་པོ་ཡིན་ནོ། །རྩ་བ་སྙིང་རྗེ་དེ་ཉིད་མེད་པར་
གྱུར་ན་གཞན་དོན་གྱི་དཀའ་སྤྱོད་བཟོད་པ་ཉིད་མི་འགྱུར་རོ། །
བློ་དང་ལྡན་པས་སྡུག་བསྔལ་དེ་མི་བཟོད་ན། སེམས་ཅན་གྱི་
དོན་ལ་སེམས་པ་ཉིད་འབྱུང་བར་མི་འགྱུར་རོ།
།གཞན་དོན་
སེམས་པ་དང་ནི་བྲལ་བའི་བློ་དེ་ལས་སྐྱེ་བ་དཀར་པོ་རྣམ་་
182



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
སྟེ་
བདག་ཏུ་སྨོན་ལམ་འདེབས་པར་མི་འགྱུར་རོ། །སྐྱེ་བ་བཟང་
པོ་དེ་ཉིད་མ་ཐོབ་ན། སེམས་ཅན་རྣམས་ཡོངས་སུ་སྨིན་པར་
བྱེད་པར་མི་འགྱུར་རོ། །སྙིང་རྗེའི་རྩ་བ་དེའི་ཆུ་བ་ནི་བྱམས་པ་
དེ་གཞན་གྱི་དོན་དུ་བདག་ཉིད་སྡུག་བསྔལ་ན་བདེ་བ་
འཐོབ་པ་ཡིས། བཟོད་པའི་སྡོང་པོ་ཡངས་ཤིང་རྒྱས་པར་འགྱུར་
ལ་ཐེག་པ་ཆེན་པོ་ལ་ཚུལ་བཞིན་ཡིད་ལ་བྱེད་པས་གཞན་དོན་ལ་
སེམས་པ་ཡལ་ག་རྒྱ་ཆེན་པོ་འཕེལ་བ་དང་།སྔ་མ་དང་ཕྱི་མ་
འགག་པ་དང་སྐྱེ་བའི་རིམ་གྱིས་སྨོན་ལམ་གྱི་རྒྱུན་ནི་མ་བཅད་་་
པས་ལོ་མ་འདོར་ལེན་བྱེད་པ་དང་ཆོས་མཐུན་ཞིང་རྐྱེན་རྣམ་་་་
གཉིས་ཏེ། ནང་གི་རྐྱེན་རང་གི་རྒྱུད་ཡོངས་སུ་སྨིན་པ་གྲུབ་པ་དེ་
ཕྱིར་མེ་ཏོག་ལྟ་བུའི་སྐྱེ་བ་དོན་ཡོད་པ་དང་ཕྱིའི་རྐྱེན་གཞན་གྱི་་་་
རྒྱུད་ཡོངས་སུ་སྨིན་པ་གྲུབ་པ་དེའི་ཕྱིར་འབྲས་བུ་ལྟ་བུའི་སེམས་་་
ཅན་ཡོངས་སུ་སྨིན་པ་དོན་ཡོད་པར་ཤེས་པར་བྱའོ། །སྙིང་རྗེའི་
ཕན་ཡོན་ནི་སྙིང་རྗེ་ཆེན་པོ་ཡོན་ཏན་ཐམས་ཅད་ཀྱི་འབྱུང་
གནས་ཡིན་པ་ཉིད་ཀྱི་ཕྱིར་སེམས་ཅན་རྣམས་ལ་སྙིང་རྗེ་སུ་་་༌༌
ཞིག་གིས་སྒོམ་པར་མི་བྱེད་འདི་ལྟར་རྒྱལ་སྲས་འདི་དག་ལ་ནི་་་
གཞན་དོན་དུ་སྡུག་བསྔལ་བར་གྱུར་ན་ཡང་དེ་བརྩེ་བས་བསྐྱེད་།
པས་ན་བདེ་བ་གཞལ་དུ་མེད་པ་འབྱུང་བའི་རྒྱུ་ཡིན་ནོ། །ཆགས་
པ་མེད་པའི་ཚུལ་ནི་སྙིང་རྗེས་ཟིན་པའི་བརྩེར་ལྡན་རྒྱལ་བའི་་་་་
སྲས་པོ་རྣམས་ཞི་བ་མྱ་ངན་ལས་འདས་པ་ལའང་ཡིད་ནི་མི་་
183



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གནས་ན་འཇིག་རྟེན་པའི་བདེ་བ་དང་རང་གི་སྲོག་ལ་ཆགས་་
པར་འགྱུར་བའི་གནས་མེད་པ་སྨོས་ཅི་དགོས་སྙིང་རྗེས་ཟིན་
པའི་བྱམས་པ་ཁྱད་པར་འཕགས་པའི་ཚུལ་ནི་ཕ་མ་ལ་སོགས་པའི་་་
བྱམས་པ་གང་ཡིན་པ་དེ་ཁ་ན་མ་ཐོ་བ་མེད་པ་དང་འཇིག་་་༌
རྟེན་ལས་འདས་པ་ཡོད་པ་མ་ཡིན་ལ་འཇིག་རྟེན་པའི་སྙིང་རྗེས་་
གནས་པ་རྣམས་ཀྱི་ཁ་ན་མ་ཐོ་བ་མེད་ཀྱང་འཇིག་རྟེན་པ་ཡིན་ཞིང་
བློ་ལྡན་རྣམས་ཀྱི་བརྩེ་བས་བསྐྱེད་པའི་བྱམས་པ་ནི་ཁ་ན་མ་་་་
ཐོ་བ་མེད་ཅིང་འཇིག་རྟེན་ལས་འདས་པ་ཡིན་ནོ། །དེ་ཡང་འདི་
ལྟར་སྡུག་བསྔལ་རྦ་རྒལ་ཆེན་པོ་དང་མི་ཤེས་པའི་མུན་པ་ཆེན་
པོ་ལ་རྟེན་པར་འགྱུར་བ་ཡི་འཇིག་རྟེན་རྣམས་བྱང་ཆུབ་ཀྱི་་་་་
ལམ་ལ་འདྲེན་པའི་ཐབས་གང་ཡིན་པ་དེ། ཇི་ལྟར་ན་ཁ་ན་མ་
ཐོ་བ་མེད་པར་མི་འགྱུར་འཇིག་རྟེན་དག་ན་སོ་སོར་བྱང་ཆུབ་་་
པའི་རང་སངས་རྒྱས་པ་ཡི་དགྲ་བཅོམ་པ་རྣམས་ལ་ཡང་་་་
བྱམས་པ་དེ་མེད་ན་དེ་ལས་གཞན་ཉན་ཐོས་དང་འཇིག་རྟེན་་་
པ་རྣམས་ལ་སྨོས་ཀྱང་ཅི་དགོས་པ་དེའི་ཕྱིར་ཇི་ལྟར་ན་འཇིག་་་
རྟེན་ལས་འདས་པ་མ་ཡིན་པར་འགྱུར་སྐྲག་པ་ལ་མངོན་པར་་་་་
དགའ་བ་ནི་བྱང་ཆུབ་སེམས་དཔའ་སེམས་ཅན་རྣམས་ལ་སྡུག་
བསྔལ་མེད་པར་བྱ་བའི་ཕྱིར་སྙིང་བརྩེ་བས་རང་རྒྱུད་ལ་སྡུག་་་་་
བསྔལ་སྐྱེས་པར་གྱུར་པ་གང་ཡིན་པ་དེ་ལ་དང་པོར་མོས་སྤྱོད་་་
ཀྱི་སའི་གནས་སྐབས་སུ་བདག་གཞན་མཉམ་པར་མ་རྟོགས་ཤིང་་་་
184



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ས་སྡུག་བསྔལ་གྱི་ཆོས་ཉིད་ལ་མ་རེག་པས་ཀུན་ཏུ་སྐྲག་པ་འགྱུར་ལ་་་
ལྷག་པའི་བསམ་པ་དག་པའི་ས་ལ་རེག་ནས་ཤིན་ཏུ་མངོན་པར་
དགའ་འོ། །སྙིང་རྗེའི་སྡུག་བསྔལ་གྱི་འཇིག་རྟེན་པའི་བདེ་བ་ཟིལ
གྱིས་གནོན་པའི་ཚུལ་ནི་བྱང་ཆུབ་སེམས་དཔའ་རྣམས་ཀྱི་བརྩེ
བས་བསྐྱེད་པའི་སྡུག་བསྔལ་གྱིས་འཇིག་རྟེན་གྱི་བདེ་བ་་
ཐམས་ཅད་ཟིལ་གྱིས་གནོན་པར་འགྱུར་ཞིང་ཚངས་པར་སྤྱོད་་
ལ་གནས་པའི་དོན་བྱས་པ་འཕགས་པ་དགྲ་བཅོམ་པ་རྣམས་ཀྱང་
བདེ་བ་དེ་དང་མི་ལྡན་ན་གཞན་དག་ལྟ་སྨོས་ཀྱང་ཅི་དགོས་པ་་་་༌་
གང་ཡིན་པ་དེ་ལས་ངོ་མཚར་ཆེ་བ་གཞན་ཅི་ཞིག་ཡོད་སྙིང་་་་
རྗེས་བསྐྱེད་པའི་སྦྱིན་པའི་ཕན་ཡོན་ནི་བརྟན་པའི་བརྩེ་བ་དང་་་
ལྡན་པའི་སྦྱིན་པ་ཡིས་སྦྱིན་པའི་ཚེ་ན་བདེ་བ་བྱེད་པ་གང་་
ཡིན་པ་དེ་ལ་ཁམས་གསུམ་གྱི་བདེ་བ་ལ་ཉེ་བར་སྤྱད་པ་
རྣམས་ཀྱི་བདེ་བ་དེ་ཡིས་ཆར་ཡང་མི་ཕོད་དོ། །བརྩེ་བས་སྡུག་
བསྔལ་ཁས་ལེན་པ་ནི་སེམས་ཅན་རྣམས་ཀྱི་དོན་སྒྲུབ་པའི་ཕྱིར་་
བརྩེ་བས་སྡུག་བསྔལ་གྱི་རང་བཞིན་ཅན་གྱི་འཁོར་བ་གང་་་་་
ཡིན་པ་དེ་མི་གཏོང་ན། སྙིང་རྗེ་ཅན་རྣམས་ཀྱིས་གཞན་ལ་
ཕན་པའི་ཕྱིར་དུ་བདག་གི་སྡུག་བསྔལ་ཅི་སྟེ་ཁས་ལེན་པར་
བྱེད་པ་མི་འགྱུར་བརྩེ་བས་ཆོས་གསུམ་འབྲས་བུ་དང་བཅས་པ་་་་་
འཕེལ་བ་ནི་བྱང་ཆུབ་སེམས་དཔའ་རྣམས་ལ་ཚེ་རབས་ཐམས་ཅད་་་
དུ་ཆོས་གསུམ་འཕེལ་བར་འགྱུར་ཏེ་སྙིང་རྗེ་གོམས་པས་བརྩེ་དང་་་
185



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལྡན་པའི་ཕྱིར་དང་སྙིང་རྗེའི་དབང་གིས་སྦྱིན་པ་གང་འཕེལ་བ་་
དང་། སྦྱིན་པས་ལོངས་སྤྱོད་འཕེལ་བ་དང་ནི་གསུམ་པོ་དེ་ལས་
བདེ་བ་རྣམ་པ་གསུམ་འབྱུང་སྟེ་སྙིང་རྗེ་ལས་བྱམས་པས་བསྐྱེད་པ་
དང་སྦྱིན་པ་ལས་སེམས་ཅན་རྗེས་སུ་བཟུང་བས་བསྐྱེད་པ་དང་་་་་
ལོངས་སྤྱོད་དག་ལས་སེམས་ཅན་རྗེས་སུ་འཛིན་པ་དེ་ཡི་མཐུས་་་༌
བྱས་པའི་བདེ་བ་རྟག་ཏུ་འཕེལ་བར་འགྱུར་རོ། །སྦྱིན་པ་ལ་སྤྲོ་
བར་བྱ་བ་ནི་སྙིང་རྗེས་སྦྱིན་པའི་རྒྱུ་སྙིང་རྗེ་རྒྱས་པར་བྱ་ཞིང་་
སྦྱིན་པ་ཆུང་ངུ་ཡང་རྒྱ་ཆེར་འཕེལ་བར་བྱ་བ་དང་སྦྱིན་པས
སེམས་ཅན་ཡོངས་སུ་སྨིན་པར་བྱ་ཞིང་དེའི་དབང་གིས་སྦྱིན་པ་
པོ་ཉིད་བདེ་བར་བྱ་བ་དང་བྱང་ཆུབ་ཆེན་པོའི་ཚོགས་ཀུན་ཏུ་
དྲང་བར་བྱ་ཞིང་བྱང་ཆུབ་ཆེན་པོར་བཀྲི་བར་བྱའོ་ཞེས་བྱང་
ཆུབ་སེམས་དཔའི་སྙིང་རྗེས་སྦྱིན་པ་ལ་ཞེན་པ་རྣམས་ལ་རབ་ཏུ་་
སྨྲ་སྟེ་སྤྲོ་བ་བསྐྱེད་པ་དང་འདྲའོ། །གཞན་བདེ་བས་བདག་ལ་བདེ་
བའི་ཚུལ་ནི་སྙིང་རྗེའི་དབང་གིས་གཞན་གྱི་སྡུག་བསྔལ་དག་་་་་་
གིས་རང་ཉིད་སྡུག་བསྔལ་བ་དེ་ཇི་ལྟར་སེམས་ཅན་རྣམས་ལ
ད
བདེ་བ་མ་བསྐྱེད་པར་རྒྱུ་གཞན་གང་གིས་བདེ་བར་འགྱུར་དེ་་
ཕྱིར་བརྩེ་བ་དང་ལྡན་པས་གཞན་ལ་བདེ་བ་བསྐྱེད་ནས་དེའི་་
བདག་ཉིད་བདེ་བར་བྱེད་པ་ཡིན་ནོ། །བརྩེ་བས་སྦྱིན་པ་ལ་རྗེས་
སུ་སྟོན་པ་ནི་སྙིང་རྗེ་ཅན་རྣམས་ནི་རྟག་ཏུ་རང་གི་སྦྱིན་པ་ལ་་་
གདམས་ངག་སྟོན་པ་དང་འདྲ་བ་སྟེ་འདི་ལྟར་སྦྱིན་པ་ཁྱོད་ཀྱིས་་་
རང་གི་བདེ་བ་མི་འདོད་པར་སྦྱིན་པའི་འབྲས་བུ་ལོངས་སྤྱོད་་་་་ས་ལ་་་་་་་
186



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
རྣམས་ཀྱིས་སེམས་ཅན་གཞན་དག་ལ་བདེ་བར་གྱིས་ཤིག 
།
ཡང་ན་བདག་གཞན་གྱི་བདེ་བ་ཐ་དད་མིན་པས་བདེ་བ་དེ་་་་
བདག་ལའང་དགོས་པ་མིན་ནོ། །སེམས་ཅན་དེ་དག་བདེ་བས་
བདག་བདེ་བའི་ཕྱིར་བདག་གིས་སྦྱིན་པ་ནི་འབྲས་བུ་དང་་་
བཅས་ཏེ་སེམས་ཅན་རྣམས་ལ་བྱིན་ཟིན་གྱིས་གལ་ཏེ་སྦྱིན་པ་་་
ཁྱོད་ཀྱིས་བདག་ལ་འབྲས་བུ་སྦྱིན་པར་བྱ་བ་ཞིག་ཡོད་ན
སེམས་ཅན་དེ་དག་ཉིད་ལ་ཤིན་ཏུ་འབྲས་བུ་དང་ལྡན་པར་
བྱོས་ཤིག་སྦྱིན་པ་པོ་ནི་ལོངས་སྤྱོད་ཐོབ་པར་མི་འདོད་ཀྱང་།
ལོངས་སྤྱོད་ཤིན་ཏུ་མང་ལ་བཟང་བ་དང་ཕྲད་པ་ཆོས་ཉིད་་་་
ཡིན་ལ་དེ་ལྟར་ན་ཡང་བདག་ནི་ལོངས་སྤྱོད་ཀྱི་བདེ་བ་དེ་འདོད་
པ་མ་ཡིན་ཏེ། འདི་ལྟར་བདག་ནི་དེ་རྒྱུན་ཆགས་པར་འདོད་
པའི་ཕྱིར་སྦྱིན་པ་ལ་བརྒྱུད་དང་ལྡན་པ་ཡིན་གྱིས་གཞན་མ་ཡིན་་
ནོ༑ །བདག་ནི་རྟག་ཏུ་བརྩེ་བས་རང་གི་བདོག་པ་ཀུན་ཡོངས་
སུ་གཏོང་བ་གང་ཡིན་པ་དེ་ལྟོས་ལ་རྒྱུ་མཚན་དེས་ན་སྦྱིན་པ་་་
ཁྱོད་ཀྱིས་བདག་ནི་དེའི་འབྲས་བུ་ལོངས་སྤྱོད་ལ་དོན་གཉེར་་་
མེད་པ་ཉིད་དུ་ཤེས་པར་བྱའོ། །གལ་ཏེ་སྦྱིན་པ་ཁྱོད་ཀྱི་འབྲས་
བུ་ཐོབ་པ་དེ་སེམས་ཅན་རྣམས་ལ་མི་གཏོང་ན་བྱང་ཆུབ་སེམས་
དཔའ་བདག་སྦྱིན་པ་ལ་མངོན་པར་དགའ་བ་ཡིན་པར་མི་་
འགྱུར་ཏེ། འདི་ལྟར་སྐད་ཅིག་ཙམ་ཡང་སྦྱིན་པར་འདོད་པའི་
བློ་དེ་མེད་ན་སྦྱིན་པ་ལ་མངོན་པར་དགའ་བ་ཉིད་མ་ཡིན་ནོ།པ
187



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་སྦྱིན་པ་མ་བྱས་པ་ལ་སྦྱིན་པའི་འབྲས་བུ་མི་འབྱིན་ཏེ་སྦྱིན་པ་པོ་
ཁོ་ན་ལ་འབྲས་བུ་འབྱིན་ནོ་ཞེ་ན་འདི་ལྟར་ལན་ལ་བལྟ་བས་སྦྱིན་
པ་ནི་བདག་གི་ཆ་མ་ཡིན་པས་ཁྱོད་ཀྱི་ལན་ལ་ལྟ་བ་དང་བྲལ་
བས་ན་སྦྱིན་པས་སྦྱིན་པའི་འབྲས་བུ་དེ་ཡང་ཤིན་ཏུ་གཞན་ལ་་་
གཏོང་བ་ཡིན་ནོ། །བརྩེ་བས་ཇི་ལྟར་སྦྱིན་པའི་ཚུལ་ནི་རྒྱལ་སྲས་
རྣམས་ཀྱི་བརྩེ་བས་སྦྱིན་པ་ནི་གཞན་ལ་མི་གནོད་པར་སྦྱིན་པས་པ
ཁ་ན་མ་ཐོ་བ་མེད་ཅིང་དུག་དང་མཚོན་དང་ཆང་ལ་སོགས་པ་་་་་
སྤངས་པས་དག་པའི་གཞི་དང་བསྡུས་ཏེ་དགེ་བ་ལ་སྦྱོར་ནས་བདེ་་
བ་འདྲེན་པར་བྱེད་པ་ཉིད་དང་ནི་འཁོར་གྱི་སྐྱེ་བོ་ལ་མི་གནོད་
པར་རྗེས་སུ་སྲུང་བ་དང་བཅས་པས་གཞན་ལ་སྦྱིན་པ་དང
བསླང་སྟེ་ཚོལ་བ་མེད་པར་ཡང་དོན་དུ་གཉེར་བ་ཉིད་དམ་ཕོངས་་
པ་ཉིད་དུ་མཐོང་ནས་སྦྱིན་པ་དང་ལེན་དང་རྣམ་སྨིན་ལ་རེ་བས་་་་
གོས་པ་མེད་པ་དང་། ཡང་རྒྱལ་སྲས་རྣམས་ཀྱི་བརྩེ་བས་སྦྱིན་
པ་ནི་ཕྱི་དང་ནང་གི་དངོས་པོ་མཐའ་དག་སྦྱིན་པ་དང་དངོས་པོ་
མང་པོ་སྦྱིན་པས་རྒྱ་ཆེ་བ་དང་དངོས་པོ་གཙོ་བོ་གྱ་ནོམ་པ་སྦྱིན་པ
དང་རྟག་པར་ཡང་དང་ཡང་དུ་སྦྱིན་པ་དང་སྦྱིན་ནུས་སམ་མི་
ནུས་སོ་སོར་བརྟགས་པར་མེད་པ་དགའ་བས་སྦྱིན་པ་དང་ལེན་
དང་རྣམ་སྨིན་ལ་མི་རེ་བས་ཟང་ཟིང་མེད་པ་དང་དངོས་པོ་རུང་
བ་སྦྱིན་པས་དག་པ་དང་རྫོགས་པའི་བྱང་ཆུབ་ལ་གཞོལ་བ་དང་
སྦྱིན་པས་བསྡུས་ནས་དགེ་བ་ལ་གཞོལ་བ་ཡིན་ནོ། །གཏོང་བས་མ
188



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ས་་་་་་་དགའ་བའི་ཁྱད་པར་ནི་ཇི་ལྟར་ན་སྦྱིན་པས་བདེ་བ་དང་གཞན་
རྗེས་སུ་འཛིན་པས་བདེ་བ་དང་བྱང་ཆུབ་ཀྱི་ཚོགས་རྫོགས་པས་་
བདེ་བ་སྟེ་བདེ་བ་དེ་གསུམ་གྱིས་ཚིམ་པའི་ཡིད་འདི་བརྩེ་ལྡན་་
ཡོངས་སུ་གཏོང་བས་དགའ་བར་འགྱུར་བ་ལྟར་ལོངས་སྤྱོད་་་་
ཅན་དག་ལོངས་སྤྱོད་ལ་ཉེ་བར་སྤྱད་པ་ཡིས་ཀྱང་དེ་ལྟར་་་
དགའ་བར་འགྱུར་བ་མ་ཡིན་ནོ། །སྙིང་རྗེས་ཕ་རོལ་ཏུ་ཕྱིན་པ་
མངོན་པར་སྒྲུབ་པའི་ཚུལ་ནི་བཀྲེན་པ་སེར་སྣ་ཅན་རྣམས་ལ་བརྩེ་
བ་དང་ཚུལ་ཁྲིམས་འཆལ་བ་གཞན་ལ་གནོད་པར་བྱེད་པའི་མ་་་་་
རུངས་པ་རྣམས་ལ་བརྩེ་བ་དང་ཀུན་ཏུ་འཁྲུགས་པ་ཁོང་ཁྲོ་ཅན་
རྣམས་ལ་བརྩེ་བ་དང་བག་མེད་པ་ལེ་ལོ་ཅན་རྣམས་ལ་བརྩེ་བ་་་
དང་ཡུལ་གྱི་གཞན་དབང་ཅན་འདོད་པ་དག་ལ་སེམས་རྣམ་
པར་གཡེངས་པ་རྣམས་ལ་སྙིང་རྗེ་སྐྱེ་བ་དང་། ལོག་པར་མངོན་
པར་ཞེན་པ་མུ་སྟེགས་བྱེད་རྣམ་ལ་སྙིང་རྗེ་སྐྱེའོ། །སྐྱེས་ནས་ཀྱང་
མི་མཐུན་པའི་ཕྱོགས་རྣམས་སུན་འབྱིན་པའི་ཕྱིར་ཕ་རོལ་ཏུ་ཕྱིན་པ་
མངོན་པར་བསྒྲུབ་པར་བྱེད་དོ། །སྙིང་རྗེའི་རྐྱེན་བསྟན་པ་ལས་
དམིགས་པའི་རྐྱེན་ནི་ཚོར་བ་བདེ་བ་དང་སྡུག་བསྔལ་དང་དེ་་་་་་
གཉིས་ཀྱི་རྒྱུ་བདེ་བ་ཡང་མ་ཡིན་སྡུག་བསྔལ་བ་ཡང་མ་ཡིན་པ་་་་ག
རྣམས་ལས་བྱང་ཆུབ་སེམས་དཔའི་སྙིང་རྗེ་སྐྱེ་སྟེ་འགྱུར་བའི་་་་
སྡུག་བསྔལ་དང་སྡུག་བསྔལ་གྱི་སྡུག་བསྔལ་དང་འདུ་བྱེད་ཀྱི་སྡུག་་་་
བསྔལ་གསུམ་དེ་དམིགས་པའི་ཕྱིར་རོ། །ཀུན་གཞིའི་རྣམ་ཤེས་ལ་མ
189



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ར
པསྙིང་རྗེའི་ས་བོན་ཡོད་པ་རྒྱུ་དང་ཐེག་ཆེན་སྟོན་པའི་དགེ་བའི་
བཤེས་གཉེན་དང་སེམས་སྔ་མ་འགགས་པ་ལས་ཕྱི་མ་སྐྱེ་བའི་
རང་བཞིན་རྣམས་ལས་སྐྱེ་བ་ནི་རྒྱུ་དང་བདག་པོ་དང་དེ་མ་ཐག་་
པའི་རྐྱེན་ཏེ་འདི་དག་ལས་བྱང་ཆུབ་སེམས་དཔའི་སྙིང་རྗེ་
སྐྱེའོ༑ །སྙིང་རྗེ་ཆེན་པོ་ཉིད་བསྟན་པ་ནི་བྱང་ཆུབ་སེམས་དཔའི་
སྙིང་རྗེ་ནི་ཚོར་བ་རྣམ་པ་གསུམ་ཆར་གྱི་གནས་སྐབས་སུ་གང་ཅི་་་
ཚོར་བ་དེ་ནི་འདིར་སྡུག་བསྔལ་གྱི་རང་བཞིན་དུ་མཉམ་པར་ཤེས་
པར་བྱ་བ་དང་དེ་ལ་བསམ་ཕྱིར་སྡུག་བསྔལ་དེ་དག་དང་བྲལ་་
བར་འདོད་པ་དང་དེ་ལས་སྐྱོབ་པའི་ཐབས་སྒྲུབ་པའི་ཕྱིར་དང་མི་་
མཐུན་པའི་ཕྱོགས་སྤངས་པས་འདོད་ཆགས་དང་བྲལ་བའི་ཕྱིར་་
དང་༑ འཁོར་གསུམ་དུ་མི་དམིགས་པའི་ཕྱིར་དང་ས་བརྒྱད་པར་
མི་སྐྱེ་བའི་ཆོས་ལ་བཟོད་པ་ཐོབ་པས་དག་པའི་ཕྱིར་རོ། །རང་གི་
སེམས་ཀྱིས་བྱམས་པ་ལ་སོགས་པ་ཚད་མེད་པ་བཞི་སྒོམ་པ་ནི་་
ཚད་མེད་སྟོན་པའི་ཆོས་ལ་མོས་པ་དང་རོ་མྱོང་བ་ལ་སོགས་པའི་་
བསམ་པ་དང་ཏིང་ངེ་འཛིན་གྱི་མཐུའི་དབང་འབྱོར་བ་ཉིད་་་་་
དང་ནི་རྣམ་པར་མི་རྟོག་པས་ཟིན་པ་དང་བྱང་ཆུབ་སེམས
དཔའ་ཆེན་པོ་རྣམས་དང་བྱ་བ་གཅིག་པའི་ཕྱིར་མཆོག་ཡིན་ནོ།
།ད་ནི་ཇི་སྐད་བཤད་པའི་མཆོད་པ་དང་བསྟེན་པ་དང་ཚད་མེད་
པ་རྣམས་ཀྱི་གོ་རིམ་དང་ཡོན་ཏན་མདོར་བསྡུས་ཏེ་བསྟན་པ་ནི་དེ་་
ལྟར་བཅོམ་ལྡན་འདས་ལ་དང་བ་རབ་ཏུ་སྐྱེས་ཤིང་ཆོས་གོས་་
190



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ལ་སོགས་རྫས་དང་བཀུར་སྟི་ཆེན་པོ་དག་པའི་སྒྲུབ་པས་ཤིན་་་་
ཏུ་ཡུན་རིང་པོར་རྒྱུན་ལྡན་དུ་མཆོད་པ་དང་ལྡན་པ་དང་དུལ་བ་་
ལ་སོགས་པའི་ཡོན་ཏན་མང་པོ་དང་ལྡན་ཞིང་རྗེས་སུ་བརྩེ་བ་་་་
ཉིད་ཀྱིས་ཕན་པར་བྱེད་པའི་དགེ་བའི་བཤེས་གཉེན་ལ་རྟག་ཏུ་་་
སྟེན་པ་དང་འགྲོ་བ་ལ་རྗེས་སུ་བརྩེ་བའི་ཕྱིར་ཚད་མེད་པ་བཞི་་་
སྒོམས་པས་རང་གཞན་གྱི་དོན་གྲུབ་པ་ཀུན་ཏུ་ཐོབ་པར་་་་་
འགྱུར་རོ། །ཐེག་པ་ཆེན་པོ་མདོ་སྡེའི་རྒྱན་ལས། མཆོད་
པ་དང་བསྟེན་པ་དང་ཚད་མེད་པའི་ལེའུ་སྟེ་བཅོ་བརྒྱད་བ
པའོ།། །།
ངོ་ཚ་རྣམ་པར་དབྱེ་བའི་དབང་དུ་བྱས་ཏེ་བཤད་པ་ནི། ངོ་ཚ་
ཤེས་པ་གང་ཞིག་ངོ་བོ་མི་མཐུན་པའི་ཕྱོགས་ངོ་ཚ་མེད་པ་སྤངས་
པ་དང་གྲོགས་འཁོར་གསུམ་རྣམ་པར་མི་རྟོག་པའི་ཡེ་ཤེས་དང་་
ལྡན་པ་དང་དམིགས་པ་ཁ་ན་མ་ཐོ་བ་མེད་ཅིང་ཐེག་པ་དམན་་་
པའི་སེམས་བྱུང་ཡང་ངོ་ཚའི་ཡུལ་དུ་བྱེད་པ་དང་བྱེད་ལས་སེམས་
ཅན་རྣམས་ངོ་ཚ་ཤེས་པ་དེ་ཉིད་ལ་བཀོད་དེ་སྨིན་པར་བྱེད་པ་ནི་་
བརྟན་པའི་ཡིན་ནོ། །ཕ་རོལ་ཕྱིན་པ་དྲུག་པོ་ཡི་མི་མཐུན་པའི་
ཕྱོགས་སེར་སྣ་ལ་སོགས་པ་རྣམས་ནི་འཕེལ་བ་དང་གཉེན་པོ་་་་
ཕྱིན་དྲུག་སྟོབས་དང་ལྡན་པ་དག་འགྲིབ་པས་བྱང་ཆུབ་སེམས་
དཔའ་རྣམས་མི་བཟད་པའི་ངོ་ཚ་སྐྱེ་བར་འགྱུར་རོ། །བརྟན་པ་
191



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམས་ཕ་རོལ་ཏུ་ཕྱིན་པ་དྲུག་རང་རྒྱུད་དུ་བསྟེན་པ་ལ་ནི་ལེ་
ལོ་བྱེད་པ་དང་།ཉོན་མོངས་སྐྱེ་བ་དང་རྗེས་སུ་མཐུན་པའི་
ཆོས་དབང་པོ་མ་བསྡམས་པ་སོགས་ལ་སྦྱོར་བ་ལས་ཀྱང་ངོ་ཚ་་་
བར་འགྱུར་རོ། །དམན་པ་དང་མཆོག་གི་ཁྱད་པར་ནི་མཉམ་པ་
བཞག་པའི་ངོ་བོ་ཉིད་མིན་པ་འདོད་ཁམས་ཀྱི་དེ་དམན་ཞིང་་
མཉམ་པར་བཞག་པ་ལའང་ཆུང་ངུ་དང་། འབྲིང་དང་དམན་
པའི་ས་སྟེ་ས་གོང་མ་ལ་བལྟོས་ནས་འོག་མ་རྣམས་དམན་པ་དང་།
བསམ་པ་དམན་པ་ཉན་རང་གི་ངོ་ཚ་ཤེས་པ་དང་མི་སྐྱེ་བའི་ཆོས་
ལ་བཟོད་པ་ཐོབ་པ་དང་བའི་ངར་འཛིན་དང་བཅས་པའི་ངོ་ཚ་་
དམན་ཞིང་དེ་ལས་བཟློག་པ་གཞན་ནི་ལྷག་པ་ཡིན་ནོ། །སྐྱོན་
ཡོན་གྱི་ཁྱད་པར་ལས་སྐྱོན་ནི་བློ་ལྡན་གང་ཞིག་ཁྲེལ་མེད་པ་དང་་
ཚུལ་མིན་གྱི་རྟོག་པ་ཡིད་ལ་བྱེད་པ་ལས་ཉོན་མོངས་པ་དང་དུ་་་
ལེན་པས་བདག་དང་ཁོང་ཁྲོ་བས་གཞན་དང་སེམས་ཅན་ཡལ་་་་
བར་འདོར་བ་དང་གཞན་ལ་མི་འདུད་པའི་ང་རྒྱལ་གྱིས་རིམ་པ་
ལྟར་སེམས་ཅན་རྣམས་དང་བདག་གི་ཚུལ་ཁྲིམས་འཇོམས་་་་༌
པར་བྱེད་དོ། །རང་གི་ཡིད་འགྱོད་པས་བདེ་བ་ལས་ཉམས་པ་
དང་བཅས་པར་འགྱུར་ཞིང་གཞན་མ་དད་པས་བཀུར་སྟི
དམན་པ་ཐོབ་པར་འགྱུར་ལ་དེས་ན་བསྟན་པ་ལ་དད་པ་དང་་་་
ལྡན་པའི་མི་མིན་ཏེ་ལྷའི་ཚོགས་དང་ནི་སྟོན་པས་ཀྱང་ནི་
བརྟགས་ཏེ་སྣོད་དུ་མ་གྱུར་པས་བཏང་སྙོམས་སུ་མཛད་པ་དང་།བ
192



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
རྒྱལ་སྲས་ཆོས་དང་མཐུན་པར་སྤྱོད་པ་རྣམས་ཀྱིས་རྣམ་པར་་་
སྨོད་ཅིང་འཇིག་རྟེན་པ་དག་ལས་ཀྱང་མཐོང་བའི་ཆོས་འདི་་་
ལ་མི་སྙན་པ་འཐོབ་ཅིང་སྐྱེ་བ་གཞན་དུ་ཕྱིར་ཞིང་མི་ཁོམ་པ་་
དག་ཏུ་སྐྱེའོ། །དེས་ན་ཆོས་དཀར་པོ་ཐོབ་པ་ལས་ཉམས་པས་དེ
མཐོང་བའི་ཆོས་ལ་དང་མ་ཐོབ་པ་ལས་རྣམ་པར་ཉམས་པས་་་་
འཇིག་རྟེན་ཕྱི་མར་ཁ་ན་མ་ཐོ་བ་འཕེལ་བར་འགྱུར་བས་དེ་ཕྱིར་་
རྟག་ཏུ་སྡུག་བསྔལ་ལ་གནས་པ་དང་ཡིད་ཀྱང་རྣལ་དུ་མི་
གནས་པར་འགྱུར་རོ། །རྒྱལ་སྲས་ངོ་ཚ་དང་ལྡན་པ་རྣམས་ལ་
ཉེས་པ་འདི་དག་ཀུན་མི་འབྱུང་ཞིང་རྣམ་སྨིན་གྱི་འབྲས་བུ་་་་་་
མཁས་པ་དེ་ནི་རྟག་ཏུ་ལྷ་དག་དང་མི་རྣམས་སུ་ནི་ཡང་དག་པ
པར་སྐྱེ་བ་དང་བདག་པོའི་འབྲས་བུ་བློ་ལྡན་ངོ་ཚ་ཤེས་པས་མྱུར་
དུ་ནི་རྫོགས་པའི་བྱང་ཆུབ་ཀྱི་ཚོགས་རྫོགས་པར་བྱེད་པ་དང་།
སྐྱེས་བུ་བྱེད་འབྲས་རྒྱལ་བའི་སྲས་པོ་དེ་ནི་སེམས་ཅན་རྣམས་་་་
སྨིན་པར་བྱེད་པས་སྐྱོ་བར་མི་འགྱུར་བ་ཉིད་དང་བྲལ་བའི་
འབྲས་བུ་དེ་རྟག་ཏུ་མི་མཐུན་ཕྱོགས་ངོ་ཚ་མེད་པ་དང་ནི་རྒྱུ་་་་་
མཐུན་གྱི་འབྲས་བུ་གཉེན་པོ་ངོ་ཚ་ཤེས་པ་དང་བྲལ་བ་དང་མི་་་
འབྲལ་བར་འགྱུར་རོ། །དེ་ལྟར་རྒྱལ་སྲས་ངོ་ཚ་དང་ལྡན་པ་
དེས་སྔར་བསྟན་པའི་ཕན་ཡོན་དེ་དག་འཐོབ་པར་འགྱུར་རོ། །
བྱིས་པ་རྣམས་ལུས་ལ་ཤིན་ཏུ་གོས་བཟང་པོ་འབུམ་ཕྲག་རི་བ་ལྟ་
བུ་གྱོན་ཡང་ནི་སེམས་ཁྲེལ་དང་བྲལ་བའི་ཕྱིར་ཉེས་པའི་དྲི་མ་
193



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཅན་ཡིན་ལ་རྒྱལ་བའི་སྲས་པོ་ཐུགས་ངོ་ཚ་ཤེས་པའི་གོས་ཅན་་་
དེ་ནི་སྐུ་ལ་དགབ་པ་བཟང་པོ་མེད་ཀྱང་ཉེས་པའི་དྲི་མ་དང་་་་
བྲལ་བས་མཛེས་པ་ཡིན་ནོ། །རྒྱལ་བའི་སྲས་པོ་རྣམས་ནི་ཁྲེལ་
དང་ལྡན་པར་གྱུར་པ་ཡིས་ནམ་མཁའ་བཞིན་དུ་འཇིག་རྟེན་་་་
པའི་ཆོས་ཀྱིས་གོས་པར་མི་འགྱུར་ཞིང༌། རྒྱལ་སྲས་རྣམས་ཀྱི་
ནང་དུ་འདུས་པར་གྱུར་པ་ན་ངོ་ཚ་ཤེས་པས་བརྒྱན་པ་དེ་
མཛེས་པ་ཡིན་ནོ། །བྱང་ཆུབ་སེམས་དཔའ་རྣམས་ནི་ངོ་ཚ་བ་
ཤེས་པ་དང་ལྡན་པས་སེམས་ཅན་ཡལ་བར་བོར་ན་ངོ་ཚ་བས་
གདུལ་བྱ་རྣམས་ལ་མ་བཞིན་དུ་བྱམས་པ་ཉིད་དང་ངོ་ཚ་བ་་
ནི་ཉེས་པ་ཐམས་ཅད་ལས་འཁོར་བ་ན་གནས་པའི་ཚེ་རང་གི་་་
སེམས་ཀུན་ཏུ་སྲུང་བར་བྱེད་པའང་ཡིན་ནོ། །བསམ་པས་ཡོན་
ཏན་ཀུན་ལ་དང་དུ་ལེན་པ་དང་། ཉེས་པ་ཀུན་ལ་དང་དུ་མི་
ལེན་ཅིང་སྦྱོར་བས་ཉེས་པ་ཀུན་ལ་མི་འཇུག་པ་དང་ཡོན་ཏན་་་་
ཀུན་ལ་འཇུག་པ་ནི་ཁྲེལ་དང་ལྡན་པ་རྣམས་ཀྱིས་ཁྲེལ་བས་་་་་་་
བྱས་པའི་རྟགས་སོ། །རང་གི་སེམས་ཀྱིས་ཁྲེལ་ཡོད་སྒོམ་པ་
མཆོག་ནི་ཐེག་པ་ཆེན་པོའི་ཆོས་ལ་མོས་པ་དང་རོ་མྱོང་བའི་་་་་
བསམ་པ་དང་། རྗེས་སུ་ཡི་རང་བའི་བསམ་པ་དང་། མངོན་པར་
དགའ་བའི་བསམ་པ་དང་། ངོམ་མི་ཤེས་པའི་བསམ་པ་དང་། རྒྱ་ཆེ་
བའི་བསམ་པ་དང་། དགའ་བའི་བསམ་པ་དང་། ཕན་པའི་བསམ་
པ་དང་། མ་གོས་པའི་བསམ་པ་དང་། དགེ་བའི་བསམ་པ་རྣམས་་
194



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
དང་། ནམ་མཁའ་མཛོད་ལ་སོགས་པའི་ཏིང་ངེ་འཛིན་ལ་དབང་
འབྱོར་བ་དང་རྣམ་པར་མི་རྟོག་པའི་ཡེ་ཤེས་ཀྱིས་ཡོངས་སུ་ཟིན་་་
པ་དང་བྱང་ཆུབ་སེམས་དཔའ་ཆེན་པོ་རྣམས་དང་མཛད་པ་་་་་
གཅིག་ཏུ་འདྲེས་པ་ཉིད་ཀྱིས་གཙོ་བོ་ཡིན་ནོ། །བརྟན་པ་རྣམ་
པར་དབྱེ་བའི་དབང་དུ་བྱས་ཏེ་བཤད་པ་བྱང་ཆུབ་སེམས་
དཔའི་བརྟན་པ་ནི་དེ་ལས་གཞན་པ་ཉན་རང་སོ་སྐྱེ་ཐམས་
ཅད་ལས་མཚན་ཉིད་དང་ནི་རབ་ཏུ་དབྱེ་བ་དང་མི་འགྱུར་་་་
བས་ནི་ཁྱད་པར་དུ་འཕགས་པ་ཡིན་ནོ། །བརྩོན་འགྲུས་དང་
ཏིང་ངེ་འཛིན་དང་ཤེས་རབ་རྣམས་ནི་སྙིང་སྟོབས་དང་སྲན་་་
ཐུབ་པ་དང་བརྟན་པ་ཡིན་པར་འདོད་དེ་གང་གི་ཕྱིར་དེ་
གསུམ་གྱིས་བྱང་ཆུབ་སེམས་དཔའ་རྣམས་གཞན་དོན་ལ་
འཇིགས་པ་མེད་པར་རབ་ཏུ་འཇུག་གོ། །ཇི་ལྟར་གསུམ་པོ་
འདིས་འཇིགས་པ་མེད་པར་རབ་ཏུ་འཇུག་ཅེ་ན། ཡང་ན་ཞུམ་པའི་
སེམས་ཀྱིས་བྱ་བ་རྣམས་ལ་འཇིགས་པ་སྐྱེ་སྟེ་དེ་ལ་མི་སྤྲོ་བའི་ཕྱིར་་་
དང་ཡང་ན་གཡོ་བའི་སེམས་ཀྱིས་ཏེ་སེམས་རྣལ་དུ་མི་གནས་པའི་་
ཕྱིར་དང་ཡང་ན་རྨོངས་པ་ཡིས་བྱ་བ་རྣམས་ལ་འཇིགས་པ་སྐྱེ་
སྟེ་དེའི་ཐབས་མི་ཤེས་པའི་ཕྱིར་རོ། །དེ་དག་གི་གཉེན་པོ་ནི་གོ་རིམ་
བཞིན་དུ་བརྩོན་འགྲུས་ལ་སོགས་པ་སྟེ་དེ་ཕྱིར་བརྩོན་འགྲུས་ལ་་་
སོགས་པ་གཉུག་མ་གསུམ་ལ་ནི་བརྟན་པའི་མིང་དུ་ཤེས་པར་་
བྱའོ༑ །གཉུག་མ་ཞེས་པ་ནི་སོ་སོར་བརྟག་པ་མེད་པར་ཞེས་པའི་པ
195



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ
པདོན་ཏོ། །རང་བཞིན་ཏེ་རིགས་ཀྱི་སྒོ་ནས་བརྟན་པ་དང་ནི་སྨོན་
ལམ་སྟེ་སེམས་བསྐྱེད་པའི་སྒོ་ནས་བརྟན་པ་དང་རང་གི་དོན་དུ་་་་
ལུས་དང་སྲོག་ལ་ལྟ་བ་མེད་པས་བརྟན་པ་ཉིད་དང་ནི་གཞན་་་་
དོན་བྱེད་པ་ན་སེམས་ཅན་གྱི་ལོག་པར་སྒྲུབ་པ་བཟོད་པ་བརྟན་
པ་དང་དེ་ཁོ་ན་ཉིད་ཀྱི་དོན་རྟོགས་པས་ཟབ་ཅིང་རྟོགས་པར་་་
དཀའ་བའི་ཆོས་ཉིད་ལ་མི་སྐྲག་པས་བརྟན་པ་དང་མངོན་ཤེས་ལ་་
སོགས་པའི་མཐུ་ཐོབ་པས་ཐབས་རྒྱ་ཆེ་བ་ཐོས་པས་མི་སྐྲག་པར་
བརྟན་པ་དང་སེམས་ཅན་ཡོངས་སུ་སྨིན་པར་བྱེད་པས་གདུལ་བྱ་
གདུལ་བར་དཀའ་བ་ལ་མི་སྐྱོ་བར་བརྟན་པ་དང་བྱང་ཆུབ་་་བ
མཆོག་ལ་མོས་པས་རྒྱལ་བའི་སྐུ་བསམ་གྱིས་མི་ཁྱབ་པ་ལ་མོས་པ་
བརྟན་པ་དང་། ཡང་དཀའ་བ་དག་ནི་སྣ་ཚོགས་སྤྱོད་པ་ལ་
བརྟན་པ་དང་བསམ་བཞིན་དུ་འཁོར་བར་སྐྱེ་བ་གཏོང་བ་མེད་་
པ་ཉིད་ལ་བརྟན་པ་དང་དེ་ཉིད་ཀྱི་ཚེ་ཉོན་མོངས་མེད་པ་ལ་་༌
བརྟན་པའི་བརྟན་པ་སྐྱེ་བ་ནི་དེ་ལས་གཞན་པ་རྣམས་དང་་་་
མི་མཚུངས་ཏེ་དེ་བས་ན་བརྟན་པ་དང་ལྡན་པ་རྣམས་ཀྱི་་་
མཆོག་ཏུ་འདོད་དོ། །ཕྱེ་མ་ལེབ་དང་འདབ་ཆགས་ནམ་མཁའ་
ལྡིང་དང་རྒྱ་མཚོ་ཆེན་པོའི་རླབས་དག་གིས་རི་རབ་མི་གཡོ་བ་་་
ལྟར་བྱང་ཆུབ་སེམས་དཔའི་བརྟན་པ་དེ་ཡང་གྲོགས་ངན་དང་་་
སྡུག་བསྔལ་དང་ཟབ་མོ་ཐོས་པས་ཀྱང་མི་གཡོས་སོ། །མི་སྐྱོ་
བའི་རྣམ་པར་དབྱེ་བ་ནི་བྱང་ཆུབ་སེམས་དཔའི་མི་སྐྱོ་བ་ནི་་་་་་
196



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
གཞན་དང་མཉམ་པ་མེད་པ་ཡིན་ཏེ་གཞི་དང་རྟེན་དང་ངོ་བོ་་
ཉིད་དང་རབ་ཏུ་དབྱེ་བའི་སྒོ་ནས་སོ། །གཞི་གསུམ་ནི་ཐོས་པས་
མི་ངོམས་པ་དང་ཡུན་རིང་པོར་འབད་པས་བརྩོན་འགྲུས་ཆེ་བ་་
དང་འཁོར་བའི་སྡུག་བསྔལ་ལ་མི་སྐྱོ་བའོ། །རྟེན་ནི་ངོ་ཚ་ཤེས་པ་
དང་བརྟན་པ་ལ་བརྟེན་པ་སྟེ་འདིས་སྐྱོ་བ་བཟློག་པར་བྱེད་དོ། །
ངོ་བོ་ནི་བྱང་ཆུབ་ཆེན་པོ་ལ་འདུན་པ་དྲག་པོས་གཞི་གསུམ་ལ་་་
མི་སྐྱོ་བའོ། །དབྱེ་བ་ནི་བློ་ལྡན་རྣམས་ཀྱི་མི་སྐྱོ་བ་དེས་རྣམས་ལ་
ནི་མོས་སྤྱོད་དུ་མ་རྫོགས་པ་དང་སྔ་མ་བདུན་ལ་རྫོགས་པ་དང་
ཕྱི་མ་གསུམ་ལ་ཤིན་ཏུ་རྫོགས་པར་འདོད་དོ། །བསྟན་པའི་
བསྟན་བཅོས་ཤེས་པ་ཉིད་ཀྱི་གཞི་ནི་ནང་རིག་པ་དང་གཏན་་་་་
ཚིག་རིག་པ་དང་སྒྲ་རིག་པ་དང་གསོ་བ་རིག་པ་དང་བཟོའི་ལས་ཀྱི་
གནས་རིག་པ་སྟེ་ལྔ་དང་ཆེད་དུ་བྱ་བ་ནི་རང་དང་གཞན་གྱི་་
དོན་དང་ལས་ནི་གཞི་དང་པོ་ལ་བདག་ཉིད་སྒྲུབ་ཅིང་གཞན་དག་་
ལ་ཡང་དེ་ཉིད་སྟོན་པ་དང་གཉིས་པ་ལ་དེའི་སྐྱོན་ཡོངས་སུ་ཤེས་་་་་
ཤིང་ཕ་རོལ་གྱི་རྒོལ་བ་ཚར་བཅད་པ་དང་གསུམ་པ་ལ་བདག་ཉིད་་
ངེས་པའི་ཚིག་བཟང་པོ་བརྗོད་ཅིང་གཞན་ཡིད་ཆེས་པར་བྱེད་པ་་་
དང་བཞི་པ་ལ་གཞན་དག་གི་ནད་རབ་ཏུ་ཞི་བར་བྱེད་པ་དང་ལྔ་་་
པ་ལ་གཞན་དག་ལ་བགོ་བཤའ་བྱེད་པ་རྣམས་དང་བསྟན་བཅོས་་་
ཤེས་པའི་མཚན་ཉིད་ནི་གཞི་ལྔ་པོ་དག་ཐོས་ཤིང་འཛིན་པ་དང་་་
ཚིག་གིས་བྱང་བ་དང་ཡིད་ཀྱིས་བརྟགས་པ་དང་མཐོང་བས་ལེགས་་ལ
197



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པར་རྟོགས་པ་རྣམས་དང་ནི་ཕུང་པོ་ལྷག་མ་མེད་པར་མི་ཟད་པ་་་
ཉིད་དང་འབྲས་བུ་ནི་ཆོས་ཐམས་ཅད་རྣམ་པ་ཐམས་ཅད་མཁྱེན་
པ་ཉིད་ཡང་དག་འགྲུབ་པའི་ཁྱད་པར་དུ་འཕགས་སོ། །ཏིང་
ངེ་འཛིན་གྱི་སྒོ་དག་དང་གཟུངས་ཀྱི་སྒོ་དག་གིས་བསྡུས་ལ་ཏིང་
ངེ་འཛིན་གྱིས་སེམས་ཅན་ཡོངས་སུ་སྨིན་པར་བྱེད་པ་དང་་་་
གཟུངས་ཀྱིས་དམ་པའི་ཆོས་འཛིན་པར་བྱེད་པའང་ཡིན་ནོ། །
དེ་ལྟར་བསྟན་བཅོས་ཤེས་པར་བྱས་ནས་དེ་བསྟན་པའི་ཡུལ་འཇིག་་
རྟེན་ཤེས་དགོས་པས་དེའི་ཕྱིར་བརྟན་པ་རྣམས་ཀྱི་འཇིག་རྟེན་་་
ཤེས་པ་ཉིད་ནི་ལུས་དང་ངག་དང་ཡིད་དག་གིས་སེམས་ཅན་
འདུལ་བའི་ཐབས་དང་བདེན་པ་བཞི་ཤེས་པས་མཉམ་པ་མེད་
དེ་དེ་ལས་གཞན་པ་དག་ལས་ཁྱད་པར་དུ་འཕགས་སོ། །ལུས་
སོགས་ཀྱིས་ཇི་ལྟར་ཞེ་ན་བརྟན་པ་རྣམས་དུས་རྟག་ཏུ་འཛུམ་་་་
པའི་མདངས་སྟོན་པར་བྱེད་ལ་ངག་གིས་རྒྱུ་མེད་པར་གསོང་པོ་་
དག་ཏུ་སྨྲ་བ་ཡིན་དེ་གཉིས་དགོས་པ་གང་གི་ཕྱིར་དུ་ཡིན་ཞེ་ན་་་་་
སེམས་ཅན་རྣམས་ཆོས་ཀྱི་སྣོད་དུ་བྱ་བའི་ཕྱིར་ཏེ་དེ་ལ་བརྟེན་་་
ནས་དམ་ཆོས་བསྒྲུབ་པར་བྱ་བའི་ཕྱིར་རོ། །བདེན་པ་ཤེས་པས་
ཇི་ལྟར་ཞེ་ན་གང་གི་ཕྱིར་སྡུག་བསྔལ་དང་ཀུན་འབྱུང་གི་བདེན་
པ་གཉིས་ཀྱིས་ནི་འཇིག་རྟེན་རྣམས་རྟག་ཏུ་འབྱུང་བར་
འདོད་དེ་གང་འབྱུང་བ་སྡུག་བསྔལ་དང་གང་གིས་འབྱུང་བ་ཀུན་་
འབྱུང་གི་བདེན་པའོ། །གཉིས་ཀྱིས་ནུབ་པར་འགྱུར་ཏེ་གང་ཞིག་
198



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ནུབ་པ་འགོག་པ་དང་གང་གིས་ནུབ་པ་ལམ་བདེན་ཡིན་པ་དེ་ཡི་་་་
ཕྱིར་དེ་ཤེས་པ་ནི་འཇིག་རྟེན་ཤེས་པ་ཞེས་བྱ་སྟེ་འཇིག་རྟེན་
འབྱུང་བ་དང་ནུབ་པར་ཤེས་པའི་ཕྱིར་རོ། །འཇིག་རྟེན་ཤེས་པའི་
ལས་ནི་སྡུག་ཀུན་གཉིས་པོ་དེ་དག་ཞི་བ་དང་འགོག་ལམ་གཉིས་་་
ཐོབ་པར་བྱ་བའི་ཕྱིར་བློ་ལྡན་བདེན་པ་རྣམས་ཤེས་པ་ལ་སྦྱོར་
བས་རྒྱུ་མཚན་གང་གིས་བློ་ལྡན་བདེན་པ་བཞི་ཤེས་པའི་ཕྱིར་་་
འཇིག་རྟེན་ཤེས་པ་ཞེས་ངེས་པར་བརྗོད་དོ། །རྟོན་པ་རྣམ་པར་
དབྱེ་བའི་མཚན་ཉིད་ཀྱི་ཕྱིར་བཤད་པ་གང་ཟག་ལ་མི་རྟོན་པར
སངས་རྒྱས་སྲས་བཅས་ཀྱིས་གཙུག་ལག་ལས་བསྟན་པའི་ཆོས་ལ་
རྟོན་པ་དང་ནི་དེ་ཡི་ཚིག་ལ་མི་རྟོན་པར་དོན་ཟབ་མོ་དགོངས་་་
པ་ཅན་ལ་རྟོན་པ་དང་ནི་དེ་ཡང་དྲང་དོན་ལ་མི་རྟོན་པར་ངེས་་་་
པའི་དོན་ལ་རྟོན་པ་ཚད་མར་གྱུར་པའམ་དེས་ཚད་མར་མཛད་་་་
པས་རྣམ་པར་དབྱེ་བ་དང་ལྡན་པ་ལ་རྟོན་པ་དང་ངེས་པའི་དོན་་་
དེ་ཡི་ཡང་རྣམ་ཤེས་ལ་མི་རྟོན་པ་རྟོགས་པའི་ཡེ་ཤེས་འཇིག་རྟེན་་་་
ལས་འདས་པ་བརྗོད་དུ་མེད་པ་ཐོབ་པ་ལ་རྟོན་པའོ། །དེ་དག་
གི་དགག་བྱ་ནི་གཙུག་ལག་གི་ཆོས་སྤོང་བའི་གང་ཟག་དང་ཇི་
སྐད་བཤད་པའི་དགོངས་པ་ཅན་ལ་སྒྲ་ཇི་བཞིན་དུ་འཛིན་པ་་་་་་
དང་དྲང་ངེས་ལོག་པར་བཟུང་ནས་དེ་ཉིད་ཡང་དག་ཤེས་པ་་་་
དང་བརྗོད་པ་དང་བཅས་པའི་ཤེས་པ་སོ་སོར་རང་རིག་པ་མ་་་་
ཡིན་པར་འཐོབ་པ་དག་འདིར་ནི་དགག་པར་བསྟན་པ་ཡིན་་ཡ
199



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གོ
མནོ། །ཕན་ཡོན་ནི་གོ་རིམ་བཞིན་གཙུག་ལག་གི་ཆོས་ལ་མོས་པ་དང་
དགོངས་པ་ཅན་གྱི་དོན་རྣམ་པར་དཔྱོད་པ་དང་གཞན་ལས་
དེའི་དོན་གྱི་ཚུལ་ཇི་ལྟ་བ་བཞིན་ཐོས་པ་དང་བརྗོད་པ་མེད་པ་་
འཇིག་རྟེན་ལས་འདས་པའི་ཡེ་ཤེས་ལས་བརྟན་པ་རྣམས་
ཉམས་པར་མི་འགྱུར་རོ། །སོ་སོ་ཡང་དག་པར་རིག་པ་རྣམ་པར་
དབྱེ་བ་ལ་མཚན་ཉིད་ནི་དོན་རེ་རེའི་མིང་གི་རྣམ་གྲངས་ཤེས་པ་་་
དང་ནི་ཆོས་རྣམས་ཀྱི་རང་དང་སྤྱིའི་མཚན་ཉིད་ཤེས་པ་དང་སོ་
སོའི་སྐད་ལྟ་བུ་ངེས་པའི་ཚིག་ཤེས་པ་དང་ཡེ་ཤེས་ཐོགས་པ་མེད་་
པ་ཤེས་པའི་ཕྱིར་བྱང་ཆུབ་སེམས་དཔའི་སོ་སོ་ཡང་དག་པར་་
རིག་པ་བཞི་པོ་གཞན་དང་མཚུངས་པ་མེད་པར་འདོད་དོ། །
གྲངས་ངེས་པ་ནི་ཆོས་བསྟན་པ་ལ་ནི་རབ་ཏུ་བརྩོན་པའི་རྒྱལ་་་
སྲས་རྣམས་གང་ཞིག་བསྟན་པར་བྱ་བ་གང་གིས་སྟོན་པ་ནི་་་་་་
ཆོས་དང་དོན་ནི་གཉིས་པོ་དག་ངེས་པའི་ཚིག་དང་སྤོབས་་་་་
པའི་ཤེས་པ་ཁོ་ནས་སྟོན། ཆོས་དང་དོན་ནི་མདོར་བསྟན་པ་
དང་རྒྱས་པར་བཤད་པའི་ཕྱིར་དང་དེ་ཚིག་གིས་སྟོན་པ་ནི་རྣམ་་
པ་ཀུན་ཏུ་ཆོས་དང་དོན་གཉིས་པོ་ཉན་པ་པོའི་ཐོབ་པའི་ཕྱིར་་་
དང་ཤེས་པས་སྟོན་པ་ནི་རྒོལ་བ་རྣམས་ཀྱི་ལན་འདེབས་པའི་་་་
ཕྱིར་སོ་སོ་ཡང་དག་པར་རིག་པ་བཞི་ཡིན་ནོ། །ངེས་ཚིག་ནི་
འཇིག་རྟེན་ལས་འདས་པའི་ཡེ་ཤེས་ཀྱིས་ཆོས་ཐམས་ཅད་མཉམ་་་
པ་ཉིད་སོ་སོ་རང་གིས་རིག་ནས་དུས་ཕྱིས་རྗེས་ལས་ཐོབ་པས་་་་དྲ
200



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ནི་རྣམ་གྲངས་ལ་སོགས་རབ་ཏུ་ཤེས་པ་ཡིན་ལ་ལས་ནི་གཞན་གྱི་
ཐེ་ཚོམ་ཐམས་ཅད་གཅོད་པར་བྱེད་པས་ན་སོ་སོ་ཡང་དག་པ་
རིག་པར་བརྗོད་དོ། །ཚོགས་ཀྱི་དབང་དུ་བྱས་ཏེ་བཤད་པ་ལ་ངོ་
བོ་ནི། བྱང་ཆུབ་སེམས་དཔའ་རྣམས་ཀྱི་ཚོགས་བསོད་ནམས་
དང་ཡེ་ཤེས་ཀྱི་རང་བཞིན་གཞན་དང་མཚུངས་པ་མེད་པ་་་་་་
གཅིག་གིས་ཏེ་བསོད་ནམས་ཀྱི་ཚོགས་ཀྱིས་འཁོར་བར་མངོན་་་
པར་མཐོ་བར་བྱེད་ཅིང་གཞན་གྱིས་ཏེ་ཡེ་ཤེས་ཀྱི་ཚོགས་ཀྱིས་་་་་་
ཉོན་མོངས་པ་མེད་པར་འཁོར་བར་འགྱུར་རོ། །ཕ་རོལ་ཏུ་ཕྱིན་
པ་རྣམས་ཚོགས་གཉིས་ཀྱིས་བསྡུ་ཚུལ་ནི་སྦྱིན་དང་ཚུལ་ཁྲིམས་་་་
གཉིས་བསོད་ནམས་ཀྱི་ཚོགས་ཡིན་ཞིང་ཤེས་རབ་ཡེ་ཤེས་ཀྱི་་
ཚོགས་དང་བཟོད་པ་བརྩོན་འགྲུས་བསམ་གཏན་གསུམ་པོ་སྔ་མ་་་
རྣམས་ལས་གཞན་དུ་གྱུར་པ་དག་ནི་གཉིས་ཀའི་སྟེ་ཡང་ན་ཕ་་་་
རོལ་དུ་ཕྱིན་པ་ལྔ་ཆར་ཡང་ནི་ཤེས་རབ་ཀྱིས་ཟིན་པས་ཡེ་ཤེས་་་
ཀྱི་ཚོགས་སུ་རིག་པར་བྱའོ། །ངེས་ཚིག་གི་དབང་དུ་བྱས་ནས་སམ་
ཞེས་བྱ་བ་ནི་རྒྱུན་དུའོ། །བྷ་ཞེས་བྱ་བ་ནི་སྒོམ་པ་ཐོབ་ནས་སོ། །ར་
ཞེས་བྱ་བ་ནི་ཡང་དང་ཡང་དུ་སྒྲུབ་པའོ། །དེས་ན་རྒྱུན་དུ་སྒོམ་པ་
ཐོབ་ནས་ནི། དགེ་བའི་ཆོས་ལ་ཡང་དང་ཡང་དུ་སྒྲུབ་པས་སོ། །
ལས་ནི་བརྟན་པའི་ཚོགས་གང་ཡིན་པ་དེ་རང་དང་གཞན་གྱི་་་་
དོན་ཀུན་སྒྲུབ་པར་བྱེད་པ་ཡིན་ནོ། །ཚོགས་ཀྱི་རབ་དབྱེ་ནི་མོས་
པས་སྤྱོད་པའི་ཚོགས་ནི་ས་ལ་འཇུག་པའི་ཕྱིར་དང་ས་དང་པོ་་་་་
201



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དྲུག་གི་ཚོགས་ནི་མཚན་མ་མེད་པའི་རང་བཞིན་ས་བདུན་པ་ཐོབ་
པས་ཕྱིར་དང་དེའི་ཚོགས་ནི་ཕྲིན་ལས་ལྷུན་གྱིས་གྲུབ་པ་ས་
བརྒྱད་པ་དང་དགུ་པ་ཐོབ་པར་བྱ་བའི་ཕྱིར་དང་བརྒྱད་པ་དང་
དགུ་པ་དེ་གཉིས་ཀྱི་ཚོགས་ནི་དབང་བསྐུར་བ་ཐོབ་པ་ས་བཅུ་་
པའི་ཕྱིར་དང་དེའི་ཚོགས་ནི་མཐར་ཐུག་སངས་རྒྱས་ཐོབ་པར་བྱ།
བའི་ཕྱིར་བརྟན་པ་རྣམས་ཀྱིས་ཚོགས་ནི་སྒྲུབ་པར་བྱེད་དོ། །
དྲན་པ་ཉེ་བར་བཞག་པའི་དབང་དུ་བྱས་ནས་བློ་ལྡན་རྒྱལ་བའི་་་་
སྲས་དག་དྲན་པ་ཉེ་བར་བཞག་པ་བསྒོམ་པའི་ཚུལ་རྣམ་པ་་་་་
བཅུ་བཞི་ཡིས་མཚུངས་པ་མེད་པའི་ཕྱིར་ན་དེ་ནི་དེ་ལས་་་་་་
གཞན་པ་དག་ལས་ཁྱད་པར་དུ་འཕགས་སོ། །བཅུ་བཞི་པོ་གང་
དག་གིས་ཤེ་ན་ཐེག་ཆེན་གྱི་ཆོས་ལ་ཐོས་པ་དང་བསམ་པ་དང་་་
བསྒོམ་པ་ལས་བྱུང་བའི་ཤེས་རབ་ལ་བརྟེན་པས་རྟེན་གྱིས་དང་་་་
ལུས་ལ་སོགས་པའི་ཆོས་ལ་བདག་མེད་པར་འཇུག་པའི་སྒོ་ནས་ཕྱིན་
ཅི་ལོག་བཞི་དང་དེའི་ལྡོག་ཕྱོགས་བཞིའི་ཡང་གཉེན་པོ་དག་དང་
ནི་དེ་བཞིན་དུ་དབུས་དང་མཐའ་རྣམ་པར་འབྱེད་པ་ལས་བཤད་་
པ་ལྟར་བདག་ཉིད་བདེན་པ་བཞི་ལ་རྗེས་སུ་འཇུག་ཅིང་གཞན་་་་་
དག་ཀྱང་འཛུད་པར་བྱེད་པ་དང་སེམས་ཅན་ཐམས་ཅད་ཀྱི་ལུས་་་
སོགས་ལ་དམིགས་པ་དང་ནི་ལུས་སོགས་མི་དམིགས་པའི་ཚུལ་དུ་
ཡིད་བྱེད་དང་ལུས་ལ་སོགས་པ་དང་བྲལ་བའི་ཕྱིར་ཡང་མ་ཡིན་་་
མི་འབྲལ་བའི་ཕྱིར་ཡང་མ་ཡིན་པར་མི་གནས་པའི་མྱང་འདས་་་་ལ
པ
202



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཐོབ་པའི་ཕྱིར་ཡིན་པས་བསྒོམ་པ་ཁྱད་པར་དུ་འཕགས་པ་ཕ་་་་
རོལ་ཏུ་ཕྱིན་པ་དང་མཐུན་པས་དེའི་མི་མཐུན་ཕྱོགས་ཀྱི་གཉེན་པོ་་
ཡིན་པ་དང་འཇིག་རྟེན་པ་དང་ཉན་རང་རྣམས་རྗེས་སུ་འཇུག་
པའི་ཕྱིར་དེ་དག་དང་མཐུན་པར་བསྒོམ་པ་དང་ལུས་ནི་སྣང་ཡང་་
བདེན་པ་མེད་པས་སྒྱུ་མ་ལྟ་བུ་དང་། ཚོར་བ་ནི་ཉམས་སུ་མྱོང་བའི་
ངོ་བོ་མེད་པས་རྨི་ལམ་ལྟ་བུ་དང་། སེམས་ནི་རང་བཞིན་གྱིས་འོད་
གསལ་བས་ནམ་མཁའ་ལྟ་བུ་དང་། ཆོས་རྣམས་ནི་གློ་བུར་བ་སྤྲིན་
ལ་སོགས་པ་ལྟ་བུར་ཡོངས་སུ་ཤེས་པ་དང་བསམ་བཞིན་འཁོར་་་་་
ལོས་སྒྱུར་བ་ལ་སོགས་པར་སྐྱེ་བ་ན་ལུས་དང་ཚོར་བ་ལ་སོགས་པ་
ཁྱད་པར་དུ་འཕགས་པ་ཐོབ་ཀྱང་དེ་ལ་ཀུན་ནས་ཉོན་མོངས་པ་་་་་
མེད་པ་དང་རང་བཞིན་གྱིས་དབང་པོ་རྣོ་བ་ཉིད་ཀྱིས་དྲན་པ་ཉེ་་་་
བར་བཞག་པ་བསྒོམ་པ་ཆུང་ངུ་ཡང་གཞན་ལ་ཁྱད་པར་དུ་འཕགས་
པས་ཆེན་པོ་ཡིན་པ་ཉིད་དང་ནི་སྒོམ་པ་གྲུབ་པ་ས་བརྒྱད་པ་ཡན་་
ཆད་འདྲེས་པ་ཉེ་བར་འདྲེས་པ་ལྷུན་གྱིས་གྲུབ་པ་སྒོམ་པས་མཆོག་
ཉིད་དང་ཤིན་ཏུ་བསྒོམ་པས་ཕུང་པོ་ལྷག་མེད་དུ་ཡང་མི་ཟད་པ་
དང་ས་བཅུ་པ་དང་རྫོགས་པའི་སངས་རྒྱས་ཉིད་དུ་ཡང་དག་པར་
འགྲུབ་པས་ཁྱད་པར་དུ་འཕགས་ཚུལ་གཞན་ནོ། །ཡང་དག་པར་
སྤོང་བ་རྣམ་པར་དབྱེ་བའི་ཕྱིར་སྤྱིའི་མཚན་ཉིད་ནི་བརྟན་པ་་་་་་
རྣམས་ཀྱིས་ཡང་དག་པར་སྤོང་བ་བཞི་པོ་ལུས་ཅན་གཞན་
རྣམས་ཀྱི་སྒོམ་པ་དང་མཚུངས་པ་མེད་དེ་གོང་དུ་བསྟན་པའི་་་་
203



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལདྲན་པ་ཉེ་བར་བཞག་པའི་སྒོམ་པ་ཡི་མི་མཐུན་པའི་ཕྱོགས་ཉེས་
པ་རྣམས་ཀྱི་གཉེན་པོར་ཉེས་པ་མ་སྐྱེས་པ་མི་བསྐྱེད་པ་དང་སྐྱེས་
པ་སྤོང་བར་བྱེད་པ་དང་གཉེན་པོ་མ་སྐྱེས་པ་སྐྱེད་པ་འཕེལ་བར་བྱ་
བའི་ཕྱིར་བསྒོམ་པ་ཡིན་ནོ། །རབ་ཏུ་དབྱེ་བ་ནི་འཁོར་བའི་ཕུན་
སུམ་ཚོགས་པ་རྣམས་ལ་ཀུན་ནས་ཉོན་མོངས་པ་མེད་པར་ཉེ་བར་་
ལོངས་སྤྱད་པ་དང་བསམ་གཏན་གྱི་སྒྲིབ་པ་ལྔ་པོ་དག་ནི་དོར་་་
བ་དང་ཉན་ཐོས་དང་རང་སངས་རྒྱས་ཀྱི་ཡིད་ལ་བྱེད་པ་དོར་་་་
བ་དང་ས་དང་པོ་ལ་སོགས་པ་རྣམས་ལ་ནི་འཇུག་པ་དང་ས་
བདུན་པ་ལ་མཚན་མ་མེད་པར་གནས་པ་དང་ས་བརྒྱད་པ་ལ་་་
ལུང་བསྟན་པ་ནི་ཐོབ་པ་དང་ས་དགུ་པ་ལ་སེམས་ཅན་རྣམས་
ཡོངས་སུ་སྨིན་པར་བྱ་བ་དང་ས་བཅུ་པ་ལ་འོད་ཟེར་ཆེན་པོའི་་
དབང་ནི་བསྐུར་བར་བྱ་བ་དང་གསུམ་ཅར་ལ་ཡང་ཞིང
རྣམས་དག་པར་བྱ་བའི་ཕྱིར་དང་སངས་རྒྱས་ཀྱི་ས་ལ་མཐར་་་༌
ཐུག་པ་ཉིད་དུ་བྱ་བའི་ཕྱིར་བྱང་ཆུབ་སེམས་དཔའ་བློ་ལྡན་་་
རྣམས་ཀྱིས་མི་མཐུན་པའི་ཕྱོགས་རྣམས་ཀྱི་གཉེན་པོར་ཡང་་་་
དག་སྤོང་བ་རྣམས་བསྒོམ་པ་ཡིན་ནོ། །འདུན་པ་བསྐྱེད་དོ་འབད་
དོ་བརྩོན་འགྲུས་རྩོམ་མོ་སེམས་རབ་ཏུ་འཛིན་ནོ་ཡང་དག་པར་རབ་
ཏུ་འཇོག་གོ་ཞེས་བྱ་བའི་ཚིག་འདི་རྣམས་ཀྱི་དོན་འདུན་པ་ལ་ནི་་་
བརྟེན་ནས་སུ་ཞིག་ནས་དང་ལྷག་མཐོང་གི་རྣལ་འབྱོར་བསྒོམ་་་
ཞིང་འབད་དོ་དེ་ཡང་ཞི་གནས་དང་རབ་ཏུ་འཛིན་པ་དང་བཏང་ཞེ
204



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
སྙོམས་ཀྱི་རྒྱུ་མཚན་དང་བཅས་པར་བསྒོམ་པའོ། །དེ་ཇི་ལྟར་
བསྒོམ་ཞེ་ན། འདི་ལྟར་ཞི་གནས་དང་རབ་ཏུ་འཛིན་པའི་མི་མཐུན་
ཕྱོགས་ཉེ་ཉོན་ཞུམ་པ་དང་རྒོད་པ་དག་གི་གཉེན་པོར་བརྩོན་འགྲུས་
རྩོམ་མོ་དེ་རང་ཡང་ཤེས་རབ་ཀྱིས་རབ་ཏུ་འཛིན་པ་དང་ཞི་གནས་་
ཀྱིས་ཡང་དག་པར་རབ་ཏུ་འཛིན་པ་དང་མཉམ་པ་ཐོབ་ནས་བཏང་
སྙོམས་སུ་འཇོག་པས་དེ་ལྟ་བས་ན་ཡང་དག་སྤོང་བ་ཐམས་ཅད་
ལ་གཉེན་པོ་ཞེས་ནི་ངེས་པར་བརྗོད་དོ། །རྫུ་འཕྲུལ་གྱི་རྐང་པ་
རྣམ་པར་དབྱེ་བའི་ཕྱིར་མདོར་བཞག་པ་ནི་བརྟན་པ་རྣམས་ཀྱི་་
རྫུ་འཕྲུལ་གྱི་རྐང་པ་མཚན་ཉིད་མཆོག་དང་ལྡན་པ་བཞི་པོ་་་་
བདག་ཉིད་དང་ནི་གཞན་དག་གི་འཇིག་རྟེན་དང་འཇིག་རྟེན་་
ལས་འདས་པའི་དོན་ཀུན་འགྲུབ་པའི་ཕྱིར་སྐྱེའོ། །དེ་ཡང་རྟེན་
དང་རབ་ཏུ་དབྱེ་བ་དང་ཐབས་དང་མངོན་པར་སྒྲུབ་པ་་་་
ཡིས་བློ་དང་ལྡན་པའི་རྫུ་འཕྲུལ་གྱི་རྐང་པ་རྣམས་རྣམ་པ་ཀུན་
ཏུ་རྣམ་པར་བཞག་པར་འདོད་དོ། །དེ་བཤད་པ་ནི་བཔ་ནི་བསམ་
གཏན་གྱི་ཕ་རོལ་ཏུ་ཕྱིན་པ་ལ་བརྟེན་ནས་རབ་ཏུ་དབྱེ་བ་་་་
འདུན་པའི་དང་བརྩོན་འགྲུས་དང་སེམས་པ་དང་དཔྱོད་པའི་ཏིང་་
ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་་་
དག་དང་ཐབས་ཀྱང་རྣམ་པ་བཞི་ཁོ་ན་དང་མངོན་པར་སྒྲུབ་་
པ་ནི་རྣམ་པ་དྲུག་ཏུ་བརྗོད་པ་ཡིན་ནོ། །ཐབས་རྣམ་པ་བཞི་
གང་ཞེ་ན་ཏིང་ངེ་འཛིན་བཞི་པོ་མཐར་ཐུག་པའི་ཐབས་འདུན་པ་་་
205



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་རྩོལ་བ་དང་དད་པ་དང་ཤིན་ཏུ་སྦྱངས་པ་དང་དྲན་པ་དང་་་་
ཤེས་བཞིན་དང་སེམས་པ་དང་བཏང་སྙོམས་ཏེ་སྤོང་བའི་འདུ་བྱེད་་
བརྒྱད་ལས་གཅིག་སྟེ་འདུན་པ་དང་རྩོལ་བ་དང་དད་པ་རྣམས་ནི་་
འབད་པར་བྱེད་པ་སྟེ་དད་ཅིང་དོན་དུ་གཉེར་ན་འབད་པའི་་་་
ཕྱིར་རོ། །གཉིས་པ་ཤིན་ཏུ་སྦྱངས་པ་ནི་ཕན་འདོགས་བདག་
ཉིད་ཡིན། གསུམ་པ་དྲན་པ་དང་ཤེས་བཞིན་ནི་གཏོང་བར་
བྱེད་པ་སྟེ་གཅིག་གིས་སེམས་དམིགས་པ་ལས་མི་འཕྲོ་བར་བྱེད་་
ཅིང་གཉིས་པས་འཕྲོ་བ་རབ་ཏུ་ཤེས་པའི་ཕྱིར་རོ། །གཞི་པ་སེམས་
པ་དང་བཏང་སྙོམས་ནི་ཉོན་མོངས་དང་ཉེ་ཉོན་རྣམས་ཀྱི་གཉེན་་་
པོ་པ་ཡིན་ནོ། །མངོན་པར་སྒྲུབ་པའི་རྣམ་པ་དྲུག་གང་ཞེ་ན་
མཐོང་བ་ཤའི་སྤྱན་དང་ལྷའི་སྤྱན་དང་ཤེས་རབ་ཀྱི་སྤྱན་དང་ཆོས་་
ཀྱི་སྤྱན་དང་སངས་རྒྱས་ཀྱི་སྤྱན་རྣམས་དང་ནི་གདམས་ངག་ནི་་་
མངོན་པར་ཤེས་པ་དྲུག་སྟེ་དེ་དག་གིས་གོ་རིམ་བཞིན་དུ་གདུལ་བྱ་་
དེའི་གནས་སུ་སོང་ནས་རང་རང་གི་སྐད་དང་སེམས་དང་འོང་བ་་་
དང་འགྲོ་བ་རིག་པར་བྱས་ནས་ངེས་པར་འབྱུང་བ་བྱ་བའི་ཕྱིར་་་་་
ངོམས་པར་མཛད་པ་དང་ཏིང་ངེ་འཛིན་ལ་གནས་པས་སྤྲུལ་པ་ལ་
སོགས་པ་རྣམ་པ་དུ་མས་རྣམ་པར་བརྩེ་བ་དང་སྨོན་ལམ་ཁྱད་་
པར་ཅན་གྱི་རྣམ་པར་བརྩེ་བ་སྟེ་རྒྱས་པར་ས་བཅུ་པའི་མདོ་ལས་ཇི་
སྐད་འབྱུང་བ་ལྟ་བུ་དང་ནི་དབང་བཅུ་པོ་དག་དང་ཆོས་སྟོབས་
དང་མི་འཇིགས་པ་དང་སངས་རྒྱས་ཀྱི་ཆོས་མ་འདྲེས་པ་རྣམས་་་པ
206



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཐོབ་པ་ནི་སྒྲུབ་པའི་ཕྱིར་རོ། །དབང་པོ་རྣམ་པར་དབྱེ་བ་ལ་དད་
པའི་དབང་པོའི་གཞི་སྟེ་དམིགས་པ་ནི་བླ་ན་མེད་པའི་བྱང་ཆུབ་་་་
དང་བརྩོན་འགྲུས་ཀྱི་དབང་པོའི་གཞི་ནི་བྱང་ཆུབ་སེམས་དཔའི་་་་
སྤྱོད་པ་དང་དྲན་པའི་དབང་པོའི་གཞི་ནི་ཐོས་པ་མཆོག་ཐེག་པ་་་
ཆེན་པོས་བསྡུས་པའི་ཐོས་པ་དང་ཏིང་ངེ་འཛིན་གྱི་དབང་པོའི་་་
གཞི་ནི་ཞི་གནས་དང་ཤེས་རབ་ཀྱི་དབང་པོའི་གཞི་ནི་ལྷག་་་་་་་་
མཐོང་སྟེ་དེ་ལྟར་དད་སོགས་ཀྱི་གཞི་ཡིན་པར་ནི་ཤེས་པར་བྱ་
སྟེ་དེ་དག་གི་དོན་སྒྲུབ་པར་བྱེད་པའི་སྐབས་དེ་ལ་དབང་བྱེད་་་
པ་ཉིད་ཀྱིས་དབང་པོ་རྣམས་སོ། །དད་སོགས་ལྔ་པོ་ཉིད་བཟོད་
ཆོས་མཆོག་གི་སྐབས་སུ་ས་ཐོབ་པ་ལ་འཇུག་པ་སྟེ་དེ་ཡང་འཇིག་་
རྟེན་ལས་མ་འདས་པས་ཀུན་ནས་ཉོན་མོངས་པ་ཅན་དུ་འདོད་
ལ་མི་མཐུན་པའི་ཕྱོགས་རྣམས་ཉམ་ཆུང་བས་ཡང་དེ་དག་་་་་
ཉིད་ལ་སྟོབས་ཞེས་བརྗོད་པར་བྱའོ། །རབ་ཏུ་དགའ་བའི་སར་
ཞུགས་པ་རྣམས་ལ་བྱང་ཆུབ་ཀྱི་ཡན་ལག་རྣམ་པར་བཞག་་་་
པར་འདོད་དེ་ཆོས་རྣམས་ལ་བདག་མེད་པ་མཉམ་པ་ཉིད་དང་་་
ནི་སེམས་ཅན་ཀུན་ལ་བདག་དང་ཐ་དད་དུ་མི་འཛིན་པར་
མཉམ་པ་ཉིད་དུ་རྟོགས་པའི་ཕྱིར་རོ། །བྱང་ཆུབ་ཀྱི་ཡན་ལག་
རྣམས་འཁོར་ལོ་ལ་སོགས་པ་རིན་པོ་ཆེ་སྣ་བདུན་དང་ཆོས་མཐུན་་་
པར་སྟོན་པ་ནི་ཤེས་བྱ་མ་རྒྱལ་བ་ལས་རྒྱལ་བར་བྱ་བའི་ཕྱིར་་་་་
དྲན་པ་ཡང་དག་བྱང་ཆུབ་ཀྱི་ཡན་ལག་ནི་ཀུན་ཏུ་སྤྱོད་དེ་དཔེར་ལ
ང
207



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ན་འཁོར་ལོས་སྒྱུར་བའི་འཁོར་ལོ་རིན་པོ་ཆེས་ཡུལ་མ་ཕེབས་པ་་་་་
འབེབས་པ་བཞིན་ནོ། །བྱང་ཆུབ་སེམས་དཔའ་འདི་ཡི་ཆོས་རབ་ཏུ་
རྣམ་པར་འབྱེད་པ་ཡིས་རྟོགས་པ་ཡི་མཚན་མ་ཐམས་ཅད་་་་༌
འཇོམས་པར་བྱེད་པ་སྟེ་དཔེར་ན་གླང་པོ་རིན་པོ་ཆེས་ཕྱིར་རྒོལ་་་
བ་འཇོམས་པར་བྱེད་པ་བཞིན་ནོ། །བྱང་ཆུབ་སེམས་དཔའ་འདི་ཡི་
བརྩོན་འགྲུས་ནི་རྟོགས་བྱ་མ་ལུས་པ་མྱུར་དུ་རྟོགས་པར་བྱ་་་་
བའི་ཕྱིར་འཇུག་སྟེ་དཔེར་ན་རྟ་རིན་པོ་ཆེས་མྱུར་དུ་ས་ཆེན་པོ་རྒྱ་་
མཚོའི་མཐའ་ཀླས་པར་འགྲོ་བ་ལྟ་བུའོ། །བྱང་ཆུབ་སེམས་དཔའ་
བརྩོན་འགྲུས་བརྩམས་པའི་ཆོས་ཀྱི་སྣང་བ་རྣམ་པར་འཕེལ་་་་་་
བའི་དགའ་བས་རྟག་ཏུ་རྒྱས་པར་འགྱུར་ཏེ་དཔེར་ན་ནོར་བུ་
རིན་པོ་ཆེའི་སྣང་བའི་ཁྱད་པར་གྱིས་འཁོར་ལོས་སྒྱུར་བའི་རྒྱལ་པོ་་་
དགའ་བར་བྱེད་པ་ལྟ་བུའོ། །གནས་ངན་ལེན་གྱི་སྒྲིབ་པ་ཀུན་ལས་
ཐར་བའི་ཕྱིར་ཤིན་ཏུ་སྦྱངས་པས་ལུས་སེམས་ལས་སུ་རུང་བའི་
བདེ་བ་འཐོབ་སྟེ་དཔེར་ན་བུད་མེད་རིན་པོ་ཆེས་འཁོར་ལོས་སྒྱུར་
བའི་རྒྱལ་པོ་དགའ་བ་ཉམས་སུ་མྱོང་བ་ལྟ་བུའོ། །ཏིང་ངེ་འཛིན་
ལས་བསམ་པའི་དོན་གྱི་འབྱོར་བ་ཐམས་ཅད་ཉེ་བར་སྐྱེ་བར་་
འགྱུར་ཏེ་དཔེར་ན་འཁོར་ལོས་སྒྱུར་བའི་འབྱོར་བ་ཁྱིམ་བདག་་
རིན་པོ་ཆེ་ལས་གྲུབ་པ་ལྟ་བུའོ། །བཏང་སྙོམས་ཏེ་རྣམ་པར་མི་རྟོག་
པའི་ཡེ་ཤེས་ཀྱིས་ནི་དུས་ཐམས་ཅད་དུ་བྱང་ཆུབ་སེམས་དཔའ་་་་
འདི་ནི་ཇི་ལྟར་འདོད་པ་བཞིན་དུ་གནས་ཏེ་རྗེས་ལ་ཐོབ་པའི་
208



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
་གནས་པ་མཆོག་གིས་ཐོབ་པར་བྱ་བ་རྣམས་འཐོབ་ཅིང་དོར་བར་བྱ་
བ་རྣམས་འདོར་བ་དང་མི་རྟོག་པའི་གནས་པས་དེ་ལ་རྩོལ་བ་་་་
མེད་པའི་རང་བཞིན་མཆོག་ནི་རྟག་ཏུ་གནས་པར་བྱེད་པ་སྟེ་་་་
དཔེར་ན་འཁོར་ལོས་སྒྱུར་བའི་བློན་པོ་རིན་པོ་ཆེས་དཔུང་ཚོགས་ལ་
དབང་བསྒྱུར་བ་བཞིན་ནོ། །མཇུག་བསྡུ་བ་ནི། ཡོན་ཏན་དེ་ལྟ་བུ་
དང་ལྡན་པའི་བྱང་ཆུབ་སེམས་དཔའ་ནི་འཁོར་ལོས་སྒྱུར་བ་་་་
དང་འདྲ་བར་འཇོག་སྟེ་དུས་རྟག་ཏུ་རིན་པོ་ཆེ་སྣ་བདུན་ལྟ་་་་
བུའི་བྱང་ཆུབ་ཀྱི་ཡན་ལག་རྣམས་ཀྱིས་བསྐོར་བའི་ཕྱིར་རོ། །
བྱང་ཆུབ་ཡན་ལག་གང་ཡིན་པ་དང་ཇི་ལྟར་ཡན་ལག་ཡིན་པ་དེ་་་
བསྟན་པའི་ཕྱིར། ཆོས་རབ་ཏུ་རྣམ་པར་འབྱེད་པ་ནི་རང་བཞིན་
གྱི་ཡན་ལག་སྟེ་བྱང་ཆུབ་དེ་ནི་དེའི་ངོ་བོ་ཉིད་ཡིན་པའི་ཕྱིར་རོ་་་
དྲན་པ་ནི་གནས་ཀྱི་ཡན་ལག་སྟེ་ཐམས་ཅད་དེ་ལ་བརྟེན་ནས་་་
འབྱུང་བའི་ཕྱིར་རོ། །གསུམ་པ་བརྩོན་འགྲུས་ནི་ངེས་པར་འབྱུང་
བའི་ཡན་ལག་སྟེ་དེས་མཐར་ཐུག་པ་མ་ཐོབ་ཀྱི་བར་དུ་རྒྱུན་མི་
གཅོད་པའི་ཕྱིར་རོ། །བཞི་པ་དགའ་བ་ནི་ཕན་ཡོན་གྱི་ཡན་ལག་
ཡིན་ཏེ་དེས་སེམས་དགའ་བར་བྱེད་པའི་ཕྱིར་རོ། །ཤིན་ཏུ་སྦྱང་བ་
དང་ཏིང་ངེ་འཛིན་དང་བཏང་སྙོམས་ཏེ་རྣམ་པ་གསུམ་ནི་ཀུན་
ནས་ཉོན་མོངས་པ་མེད་པའི་ཡན་ལག་སྟེ་རིམ་པ་ལྟར་གང་གིས་་
གང་ལ་བརྟེན་ནས་ཉོན་མོངས་པ་མེད་པ་གང་ཡིན་པ་ཐོབ་པའི་་
ཕྱིར་རོ། །ལམ་གྱི་ཡན་ལག་རྣམ་པར་དབྱེ་བའི་དབང་དུ་བྱས་ཏེ་
209



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བྱང་ཆུབ་ཀྱི་ཡན་ལག་ཐོབ་པ་དེ་ཡི་འོག་ཏུ་མཉམ་བཞག་གི་ཚེ་་
ཡང་དག་པར་ཇི་ལྟ་བ་བཞིན་རྟོགས་པའི་རྗེས་སུ་འདི་ལྟར་་་་་་
རྟོགས་སོ་ཞེས་འཇུག་པ་སྟེ་ཡང་དག་པའི་ལྟ་བ་དང་། དེ་ཉིད་
གཞན་ལ་སྟོན་པའི་ཐབས་ཀྱི་རྣམ་བཞག་ཇི་བཞིན་དུ་རྟོགས་པ་་
དང་དེ་རྣམ་པར་བཞག་པའི་ཕྱིར་མདོ་སྡེ་ལ་སོགས་པའི་གསུང་་་
རབ་ཀྱི་ཚུལ་ལ་འཇུག་པ་ཡང་དག་པའི་རྟོག་པ་དང་ཡང་དག་་་་་
པའི་ངག་དང་ལས་ཀྱི་མཐའ་དང་འཚོ་བ་སྟེ་ལས་གསུམ་རྣམ་་་་
པར་དག་པ་དང་ཡང་དག་པའི་རྩོལ་བས་ཡུན་རིང་པོར་མི་སྐྱོ་་་་
བར་ཤེས་བྱའི་སྒྲིབ་པ་དག་གི་གཉེན་པོ་སྒོམ་པ་དང་ཡང་དག་་་་
པའི་དྲན་པས་ནི་ཞི་གནས་དང་རབ་ཏུ་འཛིན་པ་དང་བཏང་སྙོམས་
ཀྱི་རྒྱུ་མཚན་དག་ལ་ཞུམ་པ་དང་རྒོད་པ་མེད་པའི་ཕྱིར་ལམ་མངོན་་
སུམ་དུ་བྱ་བའི་ཆེད་དུ་སྒྲིབ་པའི་གཉེན་པོ་སྒོམ་པ་དང་ནི་ཡང་་
དག་པའི་ཏིང་ངེ་འཛིན་གྱིས་ནི་ཡོན་ཏན་ཁྱད་པར་ཅན་གྱི་ནི་
སྒྲིབ་པའི་གཉེན་པོར་སྒོམ་པའོ། །ཞི་གནས་དང་ལྷག་མཐོང་
རྣམ་པར་དབྱེ་བའི་ཕྱིར་ཡང་དག་གནས་པ་སྟེ་ཏིང་ངེ་འཛིན་ལ་་་
བརྟེན་ནས་སེམས་ལ་སེམས་ནི་ཉེ་བར་འཇོག་པའི་ཕྱིར་དང་
ཆོས་རྣམས་རབ་ཏུ་རྣམ་པར་འབྱེད་པའི་ཕྱིར་གོ་རིམ་བཞིན་ཞི་
གནས་དང་ནི་ལྷག་མཐོང་ཡིན་པར་རིག་པར་བྱའོ། །ཞི་གནས་
དང་ལྷག་མཐོང་དེ་ནི་ཡོན་ཏན་ཐམས་ཅད་སྒྲུབ་པ་ལ་ཀུན་ཏུ་
འགྲོ་ཞིང་ཆ་གཅིག་པ་སྟེ་སོ་སོར་སྒོམ་པ་དང་ཆ་གཅིག་མ་ཡིན་་
210



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པ་སྟེ་ཅིག་ཅར་གཉིས་ཀྱི་སྒོམ་པའོ་དེ་ནི་མོས་པས་སྤྱོད་པའི་ས་ལ་་་
ཐོབ་པའི་རྒྱུར་འདོད་དོ། །རྟོགས་པ་ས་དང་པོ་དང་ངེས་པར་
འབྱུང་བ་ས་དྲུག་པ་དང་མཚན་མ་མེད་པ་ས་བདུན་པ་དང་
འདུ་མི་བྱེད་པ་ས་གཞན་གསུམ་དང་དེའི་ཚེ་སངས་རྒྱས་ཀྱི་ཞིང་་་
ཡོངས་སུ་དག་པ་དང་རྣམ་པར་དག་པ་སངས་རྒྱས་ཐོབ་པའི་་་་་
རྒྱུར་འགྱུར་ལ། དེ་བས་ན་བརྟན་པ་བྱང་ཆུབ་སེམས་དཔའི་ཞི་
གནས་དང་ལྷག་མཐོང་གི་རྣལ་འབྱོར་དེ་ས་ཀུན་འགྲོ་སྟེ་རང་་
དང་གཞན་གྱི་དོན་ཐམས་ཅད་སྒྲུབ་པར་བྱེད་པ་ཡིན་ནོ། 
།
ཐབས་ལ་མཁས་པ་རྣམ་པར་དབྱེ་བའི་དབང་དུ་བྱས་ཏེ་སངས་
རྒྱས་ཀྱི་ཆོས་རྣམས་རྫོགས་པར་བྱ་བའི་ཐབས་རྣམ་པར་མི་རྟོག་་་
པའི་ཡེ་ཤེས་དང་སེམས་ཅན་རྣམས་ཡོངས་སུ་སྨིན་པར་བྱ་བའི་
བསྡུ་དངོས་བཞི་དང་བྱང་ཆུབ་མྱུར་དུ་ཐོབ་པའི་ཐབས་བཤགས་་་
པ་ཡི་རང་གསོལ་བ་ཡོངས་བསྔོ་རྣམས་དང་། བྱ་བ་འགྲུབ་པའི་
ཐབས་ཏིང་ངེ་འཛིན་དང་གཟུངས་ཀྱི་སྒོ་རྣམས་དང་ལམ་རྒྱུན་མི་
གཅོད་པ་ལ་མཁས་པ་མི་གནས་པའི་མྱ་ངན་ལས་འདས་པ་དང་་་
བྱང་ཆུབ་སེམས་དཔའི་ས་ཀུན་ལ་ཐབས་ནི་ལྔ་པོ་འདི་དག་་་་
དང་ལྡན་པས་མཚུངས་པ་མེད་པ་སྟེ་ཐབས་མཁས་དེ་ལ་་་་་
བརྟེན་ནས་ནི་བྱང་ཆུབ་སེམས་དཔའ་དེ་དག་རང་དང་གཞན་གྱི་
དོན་ཀུན་སྒྲུབ་པར་བྱེད་དོ། །གཟུངས་ཀྱི་རྣམ་པའི་དབྱེ་བའི་
དབང་དུ་བྱས་ཏེ་སྔོན་གྱི་རྣམ་པར་སྨིན་པ་ལས་ཐོབ་པ་དང་མཐོང་
211



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བབའི་ཆོས་འདིར་མང་དུ་ཐོས་པ་ལ་གོམས་པས་ཐོབ་པ་དང་ཏིང་་
ངེ་འཛིན་གྱི་མཐུས་ཐོབ་པའི་གཟུངས་དག་ནི་སྔ་མ་གཉིས་ཆུང་་
དུ་དང་ ཕྱི་མ་ནི་ཆེན་པོ་སྟེ་ཆེན་པོ་དེ་ཡང་རྣམ་པ་གསུམ།
གསུམ་གང་ཞེ་ན་བློ་ལྡན་ས་ལ་མ་ཞུགས་པ་དང་ས་ལ་ཞུགས་པ་་
ཡང་མ་དག་པའི་ས་པ་རྣམས་ཀྱི་ནི་ཆུང་ངུ་དང་ནི་འབྲིང་པོ་་
སྟེ་དག་པའི་ས་པའི་གཟུངས་ནི་ཆེན་པོ་ཡིན་ནོ། །བྱང་ཆུབ་
སེམས་དཔའ་རྣམས་ཡང་དང་ཡང་དུ་གཟུངས་ཀྱི་སྒོ་དེ་ལ་ཡང་
དག་པར་བརྟེན་ནས་ནི་རྟག་ཏུ་དམ་པའི་ཆོས་དག་ཀྱང་་་་
གཞན་ལ་རབ་ཏུ་སྟོན་ཅིང་རང་གིས་འཛིན་པར་བྱེད་དོ། །སྨོན་
ལམ་རྣམ་པར་དབྱེ་བའི་དབང་དུ་བྱས་ཏེ་བརྟན་པ་རྣམས་ཀྱི་
སྨོན་ལམ་གྱི་ངོ་བོ་ནི་སེམས་པ་གྲོགས་འདུན་པ་དང་བཅས་པ་་
སྟེ༑ སྨོན་ལམ་དེ་ནི་ཡེ་ཤེས་ཐོབ་འདོད་ཀྱིས་བསྐུལ་བ་ཡིས་གཞི་
ནི་ཡེ་ཤེས་དང་ས་ནི་ས་རྣམས་ཀུན་ལ་སྟེ་ཐམས་ཅད་ལ་ཡོད་ཅིང་
གཞན་དང་མཉམ་པ་མེད་པ་དང་། རབ་དབྱེ་ནི་སྨོན་ལམ་དེ་ནི་
སེམས་ཁོ་ན་ན་ལས་ཚེ་འདིར་ཡང་མོད་ལ་འབྲས་བུར་འགྱུར་བའི་ཕྱིར་
དང་མ་འོངས་པ་ན་འདོད་པའི་དོན་འགྲུབ་པའི་ཕྱིར་རྒྱུར་གྱུར་་་་
པར་ཤེས་པར་བྱ་སྟེ་འདི་ལྟར་སེམས་ཙམ་ལས་ནི་ཇི་ལྟར་འདོད་པ
པའི་དོན་འགྲུབ་པའི་ཕྱིར་སེམས་ལས་མོད་ལ་འབྲས་བུ་ཅན་་་
དང་དེ་བཞིན་དུ་སྨོན་ལམ་དེ་ནི་མ་འོངས་པའི་སྐྱེ་བ་རྣམས་སུ་ ་་༌་
དོན་ཐམས་ཅད་འགྲུབ་པར་བྱེད་དོ། །མོས་སྤྱོད་དུ་སྨོན་ལམ་སྣ་
212



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཚོགས་པ་དང་ས་ཐོབ་ནས་སྨོན་ལམ་ཆེན་པོ་བཅུ་འདེབས་པས་ཆེ་
བ་དང་རྫོགས་པའི་བྱང་ཆུབ་ཀྱི་བར་ས་རྣམས་གོང་ནས་གོང་་་
དུ་ནི་རྣམ་པར་དག་པས་བྱང་ཆུབ་སེམས་དཔའ་ཡི་སྨོན་ལམ་་་
དེའི་ལས་ནི་རང་གཞན་གྱི་དོན་རབ་ཏུ་སྒྲུབ་པར་བྱེད་པ་ཡིན་་་
ནོ། །ཏིང་ངེ་འཛིན་གསུམ་རྣམ་པར་དབྱེ་བའི་དབང་དུ་བྱས་ཏེ་
ཏིང་ངེ་འཛིན་རྣམ་པ་གསུམ་གྱི་སྤྱོད་ཡུལ་ནི་སྟོང་པ་ཉིད་ཀྱི་་་་་
ཏིང་ངེ་འཛིན་གྱིས་ནི་གང་ཟག་དང་ཆོས་ལ་བདག་མེད་པ་རྣམ་
པ་གཉིས་པོ་དང་སྨོན་པ་མེད་པའི་ཏིང་ངེ་འཛིན་གྱིས་ནི་བདག་་
ཏུ་འཛིན་པའི་རྟེན་ཉེ་བར་ལེན་པའི་ཕུང་པོ་ལྔ་དང་ནི་མཚན་མ་
མེད་པའི་ཏིང་ངེ་འཛིན་གྱིས་ནི་རྟེན་དེ་རྟག་ཏུ་ཉེ་བར་ཞི་བ་ཡིན་
ཞེས་བྱ་བས་མྱ་ངན་ལས་འདས་པའོ། །ཏིང་ངེ་འཛིན་དེ་ནི་གཟུང་
བ་སྤྱོད་ཡུལ་རྣམ་པ་གསུམ་འཛིན་པའི་ངོ་བོ་ཡིན་པའི་ཕྱིར་རྣམ་་
པ་གསུམ་དུ་ཤེས་པར་བྱའོ། །དེ་དག་ཀྱང་སྟོང་པ་ཉིད་ཀྱི་ཏིང་ངེ་
འཛིན་ནི་གང་ཟག་དང་ཆོས་ལ་བདག་ཏུ་རྣམ་པར་མི་རྟོག་པ་
དང་སྨོན་པ་མེད་པའི་ཏིང་ངེ་འཛིན་ནི་བདག་ཏུ་འཛིན་པའི་རྟེན་་་
དེ་ལ་རྒྱབ་ཀྱིས་ཕྱོགས་པ་དང་མཚན་མ་མེད་པའི་ཏིང་ངེ་འཛིན་་་
ནི་དེའི་རྟེན་ཉེ་བར་ཞི་བ་དེ་ལ་རབ་ཏུ་དགའ་བ་དང་ལྡན་པའོ། །
བདག་མེད་པའི་རང་བཞིན་ཡོངས་སུ་ཤེས་པ་དང་བདག་ཏུ་
འཛིན་པའི་རྟེན་སྤང་བ་དང་རྟེན་ཉེ་བར་ཞི་བ་དེ་མངོན་སུམ་དུ་
ནི་བྱ་བའི་ཕྱིར་གོ་རིམ་བཞིན་སྟོང་པ་ཉིད་ལ་སོགས་པའི་ཏིང་་་
213



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ངེ་འཛིན་རྣམས་དོན་རྣམ་པ་གསུམ་དུ་ཡོངས་སུ་བསྒྲགས་སོ། །
ཆོས་ཀྱི་སྡོམ་རྣམ་པར་དབྱེ་བའི་ཕྱིར་སེམས་ཅན་རྣམས་ལ་ཕན་་
པར་བཞེད་པས་ཏིང་ངེ་འཛིན་གསུམ་གྱི་རྒྱུ་ཉིད་དུ་ཆོས་ཀྱི་་་་
སྡོམ་ནི་རྣམ་པ་བཞི་བྱང་ཆུབ་སེམས་དཔའ་རྣམས་ལ་བཤད་
དེ་འདུ་བྱེད་ཐམས་ཅད་ནི་མི་རྟག་པའོ་ཟག་བཅས་ཐམས་ཅན་ནི་་་
སྡུག་བསྔལ་བའོ་ཞེས་བྱ་བ་ནི་སྨོན་པ་མེད་པའི་ཏིང་ངེ་འཛིན་གྱི་་་་
རྒྱུའི་དངོས་པོར་བསྟན་ཏོ་ཆོས་ཐམས་ཅད་ནི་བདག་མེད་པའོ་ཞེས་་
བྱ་བ་ནི་སྟོང་པ་ཉིད་ཀྱིའོ། །མྱ་ངན་ལས་འདས་པ་ནི་ཞི་བའོ་ཞེས་བྱ་
བ་ནི་མཚན་མ་མེད་པའིའོ། །ཡང་མི་རྟག་པའི་དོན་ནས་ཞི་བའི་
དོན་གྱི་བར་ཅི་ཞིག་ཡིན་ཞེ་ན། བཤད་པ་བརྟན་པ་རྣམས་ཀྱི་
བཞི་པོ་དེ་མི་རྟག་པའི་དོན་ནི་མེད་པའི་དོན་ཏེ་ཀུན་ཏུ་བརྟགས་
པའི་མཚན་ཉིད་དང་སྡུག་བསྔལ་བའི་དོན་ནི་ཡང་དག་པ་མ་ཡིན་་་་
པའི་རྣམ་པར་རྟོག་པའི་དོན་ཏེ་གཞན་གྱི་དབང་གི་མཚན་ཉིད་་་་
དང་བདག་མེད་པའི་དོན་ནི་ཀུན་ཏུ་རྟོག་པ་ཙམ་གྱི་དོན་ཏེ་ཁོ་
ནའོ་ཞེས་པའི་སྒྲས་ནི་ངེས་པར་བཟུང་བའི་ཕྱིར་ཀུན་ཏུ་བརྟགས་་་་
པའི་བདག་ནི་མེད་ཀྱི་ཀུན་ཏུ་བརྟགས་པ་ཙམ་ཞིག་ནི་ཡོད་པས་་་
ཀུན་བརྟགས་པའི་མཚན་ཉིད་ཀྱི་མེད་པའི་དོན་ནི་བདག་མེད་པའི་་
དོན་ཏོ་ཞེས་བཤད་པ་ཡིན་ནོ། །ཞི་བའི་དོན་ནི་རྣམ་རྟོག་ཉེ་བར་
ཞི་བའི་དོན་ཡོངས་སུ་གྲུབ་པའི་མཚན་ཉིད་མྱ་ངན་ལས་འདས་ པ་
ཡིན་ནོ། །གཞན་གྱི་དབང་གི་མཚན་ཉིད་སྐད་ཅིག་ལ་འཇིག་པའི་ནོ
214



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མ
ཡདོན་ཡང་མི་རྟག་པའི་དོན་དུ་རིག་པར་བྱ་སྟེ་དེ་རབ་ཏུ་བསྒྲུབ་པའི་
ཕྱིར་སྐད་ཅིག་མ་ཉིད་རྣམ་པར་དབྱེ་བའི་ཕྱིར་བཤད་པ། སྐད་ཅིག་
མ་ཉིད་མེད་པར་འདུ་བྱེད་རྣམས་འཇུག་པར་མི་རུང་བའི་ཕྱིར་ཏེ་་
རྒྱུན་གྱིས་འཇུག་པ་ནི་འཇུག་པ་ཡིན་ན་དེ་ཡང་སྐད་ཅིག་རེ་རེ་ལ་་་
སྐྱེ་བ་འགག་པ་མེད་པར་མི་རུང་ངོ་། །འོན་ཏེ་དུས་གཞན་གྱི་བར་དུ་
གནས་ནས་སྔ་མ་དང་ཕྱི་མ་འགགས་པ་དང་སྐྱེ་བའི་སྒོ་ནས་རྒྱུན་་
གྱིས་འཇུག་པར་འདོད་ན་དེའི་འཇུག་ཐོགས་སུ་འཇུག་པར་མི་
འགྱུར་ཏེ་རྒྱུན་མེད་པའི་ཕྱིར་རོ། །སྐྱེས་པ་ནི་རྒྱུན་མེད་པར་དུས་
གཞན་གྱི་བར་དུ་ཡོད་པར་ཡང་རུང་བ་མ་ཡིན་ནོ། །ཅིའི་ཕྱིར་ཞེ་ན་
འདུས་བྱས་ཐམས་ཅད་ནི་རྒྱུ་ལས་སྐྱེ་བའི་ཕྱིར་དང་དེ་གལ་ཏེ་་ ་་་
བྱུང་ནས་ཡང་དུས་ཕྱིས་ཡོད་ན་དེ་ལ་གདོན་མི་ཟ་བར་རྒྱུ་དགོས་ཏེ་
རྒྱུ་མེད་ན་དང་པོ་ཁོ་ན་ནས་རྒྱུ་མེད་པའི་ཕྱིར་རོ། །དེ་ནི་རྒྱུ་དེ་ཁོ་दे
ནས་ཡོད་པར་འགྱུར་བ་ཡང་རིགས་པ་མ་ཡིན་ཏེ་རྒྱུར་སྤྱད་ཟིན་
པའི་ཕྱིར་རོ། །རྒྱུ་གཞན་ཡང་མི་དམིགས་ཏེ་དེ་ལྟ་བས་ན་གདོན་མི་
ཟ་བར་སྐད་ཅིག་རེ་རེ་ལ་སྔ་མ་སྔ་མའི་རྒྱུ་ཅན་གཞན་ཞིག་ཡོད་དོ་་
ཞེས་བྱ་བར་རིག་པར་བྱའོ། །ཅི་སྟེ་འདི་ལྟར་གང་གི་དོན་དུ་རྒྱུ་
དགོས་པར་གྱུར་པ་སྐྱེས་ཟིན་པ་ཡང་སྐྱེ་བ་ནི་མ་ཡིན་གྱི་སྐྱེས་པ་ནི་་
དུས་གཞན་ན་འགག་པར་འགྱུར་ཏེ་སྐྱེས་པ་ཙམ་ཁོ་ནས་ནི་མ་ཡིན་་
ནོ་ཞེས་བྱ་བར་འདོད་ན་དེ་ཕྱིས་ཅི་ཞིག་གིས་འགག་པར་འགྱུར་་་་
གལ་ཏེ་སྐྱེ་བའི་རྒྱུ་ཁོ་ནས་སོ་ཞེ་ན། དེ་ནི་རིགས་པ་མ་ཡིན་ཏེ་སྐྱེ་བ་མ
མ
215



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་་དང་འགག་པ་དག་འགལ་བའི་ཕྱིར་དང་དུས་གཞན་ན་འགག་པ་
ཉིད་ཀྱང་ལུང་དང་འགལ་བའི་ཕྱིར་དང་རྣལ་འབྱོར་པ་རྣམས་ཀྱི་
ཡིད་ལ་བྱེད་པ་དང་ཡང་འགལ་བའི་ཕྱིར་རོ། །ཡང་གལ་ཏེ་འདུ་
བྱེད་སྐྱེས་པ་དུས་གཞན་གྱི་བར་དུ་གནས་པར་འགྱུར་ན་དེ་རང་་་་་
ཉིད་དམ་གནས་པའི་རྒྱུ་འགའ་ཞིག་གིས་གནས་པར་འགྱུར་གྲང་ན་་
རེ་ཞིག་སྔ་མ་ནི་རིགས་པ་མིན་ཏེ་ཕྱིས་རང་ཉིད་མི་གནས་པའི་་་་
ཕྱིར་རོ། །གནས་པའི་རྒྱུ་གཞན་གྱིས་ཀྱང་མ་ཡིན་ཏེ་དེ་འདྲ་བ་ནི་
མེད་པའི་ཕྱིར་དང་ཡང་སྐད་ཅིག་གིས་མི་འཇིག་པའི་དངོས་པོ་་་་
མེད་དེ་བཅོམ་ལྡན་འདས་ཀྱིས་འདུས་བྱས་མི་རྟག་ཉིད་དུ་གསུངས་་
པ་དེ་ནི་འདུས་བྱས་ཀྱི་མཚན་ཉིད་ངེས་པ་ཡིན་པའི་ཕྱིར་དང་་་་
གལ་ཏེ་སྐྱེས་པ་ཙམ་གྱིས་འཇིག་པར་མི་འགྱུར་ན་འདིའི་དུས་ཅུང་
ཟད་མི་རྟག་པ་ཉིད་དུ་མི་འགྱུར་བས་མི་རྟག་པ་ཉིད་ཀྱི་མཚན་ཉིད་
མ་ངེས་པ་ཐལ་བར་འགྱུར་རོ། །འོན་ཏེ་སྐད་ཅིག་མ་རེ་རེ་ལ་སྔོན་
མེད་པ་སྐྱེ་ན་དེ་ཉིད་འདི་ཡིན་ནོ་ཞེས་བྱ་བར་ཤེས་པར་ཡང་མི་་་
འགྱུར་རོ་སྙམ་དུ་སེམས་ན་འདྲ་བ་རྗེས་སུ་འཇུག་པའི་ཕྱིར་དེ་ནི་་
འགྱུར་བ་ཁོ་ན་སྟེ་སྒྱུ་མ་མཁན་གྱི་སྒང་སྒོང་དང་འདྲའོ། །དེ་ཅིའི་
མངོན་ཞེ་ན་འགག་པའི་ཕྱིར་ཏེ་དེ་ཁོ་ན་བཞིན་དུ་གནས་པ་ནི་་་
དང་པོ་དང་ཁྱད་པར་མེད་པའི་ཕྱིར་མཐར་ཡང་འཇིག་པར་མི་་་་
འགྱུར་རོ། །ཡང་ཕྱི་ནང་གི་དངོས་པོ་རྣམས་དང་པོ་ཉིད་ནས་འགྱུར་
བར་མ་བརྩམས་ན་མཇུག་ཏུ་རྒྱུན་ཡོངས་སུ་འགྱུར་བ་དམིགས་པར་
216



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མི་འགྱུར་བ་ཞིག་ན་ཡོངས་སུ་འགྱུར་བ་ཡང་དམིགས་པའི་ཕྱིར་་
དང་མིག་ལ་སོགས་པ་དེ་རྣམས་སེམས་སྐད་ཅིག་མའི་རྒྱུ་ཉིད་ཡིན་
པ་དང་ཡང་འདུ་བྱེད་ཐམས་ཅད་སེམས་ཀྱི་འབྲས་བུ་ཡིན་པའི་་་
ཕྱིར་སྐད་ཅིག་མར་གྲུབ་པོ་ཡང་འབྲས་བུ་ཡིན་པ་ཅིའི་མངོན་ཞེ་ན།
རྟེན་བཅས་ཀྱི་དབང་པོ་རྣམས་ནི་སེམས་ཀྱིས་ཟིན་པའི་ཕྱིར་དང་
སེམས་ནི་འདུ་བྱེད་རྣམས་ཀྱི་བདག་པོ་ཡིན་པའི་ཕྱིར་ཏེ་བཅོམ་་་
ལྡན་འདས་ཀྱིས་འཇིག་རྟེན་འདི་ནི་སེམས་ཀྱིས་ཁྲིད་ཅིང་སེམས་་
ཀྱིས་འདྲེན་ཏེ་སེམས་འབྱུང་ཞིང་བྱུང་བའི་དབང་དུ་འགྱུར་རོ་ཞེས་་
དང་རྣམ་པར་ཤེས་པའི་རྐྱེན་གྱིས་མིང་དང་གཟུགས་ཞེས་ཀྱང
གསུངས་པ་ལྟ་བུའོ། །སེམས་དག་པའི་རྗེས་སུ་འཇུག་པའི་ཕྱིར་ཏེ་ཇི་
སྐད་དུ་དགེ་སློང་བསམ་གཏན་པ་རྫུ་འཕྲུལ་དང་ལྡན་པ་སེམས་ལ་་
དབང་ཐོབ་པས་ནི་གལ་ཏེ་ཤིང་གི་ཕུང་པོ་འདི་ལ་གསེར་དུ་མོས་
དེ་ཁོ་ན་བཞིན་འགྱུར་རོ་ཞེས་གསུངས་པ་ལྟ་བུ་དང་སེམས་ཅན་་་
གྱི་རྗེས་སུ་འཇུག་པའི་ཡང་ཕྱིར་ཏེ་སེམས་ཅན་སྡིག་པ་བྱེད་པ་་་་
རྣམས་ཕྱིའི་དངོས་པོ་རྣམས་ངན་པར་འགྱུར་ལ་བསོད་ནམས་བྱེད་་
པ་རྣམས་ལ་གྱ་ནོམ་པར་འགྱུར་རོ་དེ་ལྟར་ན་རེ་ཞིག་ཁྱད་པར་མེད་
པར་འདུ་བྱེད་རྣམས་སྐད་ཅིག་མ་ཉིད་དུ་བསྒྲུབས་ནས་ཡང་ནང་གི་
འདུ་བྱེད་རྣམས་བསྒྲུབ་པའི་ཕྱིར་འདུས་བྱས་ཐམས་ཅད་སྐད་ཅིག་་
མ་ཡིན་ཏེ་དང་པོ་ཉིད་དུ་བདག་གི་དངོས་པོ་གྲུབ་པ་དང་དེ་ཕན་་་
ཆད་ཇེ་བས་ཇེ་ཆེ་རུ་སྐྱེ་བ་དང་ཟས་དང་ཉལ་བ་དང་ཚངས་པར་ན་
217



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྤྱོད་པ་དང་སྙོམས་པར་འཇུག་པས་རྒྱས་པ་དང་མིག་སོགས་རྣམ་་་
ཤེས་སྐད་ཅིག་མའི་རྟེན་གྱི་དངོས་པོ་རུ་གྱུར་པ་དང་ཆགས་
སོགས་ཀྱི་དབང་གིས་བཞིན་གྱི་ཁ་དོག་གཞན་དུ་འགྱུར་བ་སྐྱེ་བ་
དང་མངལ་ན་གནས་པ་དང་བྱིས་པ་དང་གཞོན་པ་དང་ལང་ཚོ་་་
དར་ལ་བབ་པ་དང་རྒན་པོར་ཡོངས་སུ་སྨིན་པ་དང་དེ་བཞིན་་་
དུ་ངན་འགྲོ་དང་བདེ་འགྲོར་སྐྱེ་བའི་དམན་དང་ཁྱད་པར་དུ་
འཕགས་པའི་གནས་སྐབས་དང་འོད་གསལ་བ་འཕྲུལ་དགའ་ལ་་
སོགས་པས་ཇི་ལྟར་འདོད་པ་བཞིན་སྤྲུལ་པ་དང་འོད་མི་གསལ་་
བ་མི་ལ་སོགས་པ་རྣམས་ཀྱི་ལོངས་སྤྱོད་དང་ཡུལ་གཞན་ན་སྐྱེ་བ་
འགག་སྟེ་གཞན་དུ་འགྲོ་བ་དང་དགྲ་བཅོམ་པའི་ཕུང་པོ་ཐ་མ་གང་
དག་མ་གཏོགས་པ་སྔ་མའི་ལས་ཀྱི་ས་བོན་དང་བཅས་པ་དང་ས་་
བོན་མེད་པའི་ངོ་བོ་དགྲ་བཅོམ་ཐ་མའི་ཕུང་པོ་དང་རྣམ་པར་་་་
ཐར་པའི་བསམ་གཏན་པ་རྣམས་ཀྱི་ཏིང་ངེ་འཛིན་གྱི་དབང་གིས་་་་
གཟུགས་བརྙན་དུ་ནི་མེ་ལ་སོགས་པ་སྐྱེ་བ་སྟེ་སྐྱེ་བ་རྣམ་པ་་་་༌་
བཅུ་བཞི་པོ་དེ་དག་ལ་དང་པོ་སྐྱེ་བ་ནི་རྒྱུ་ཉིད་ཀྱིས་ཁྱད་པར་ཏེ་་་་
གལ་ཏེ་དེའི་ཁྱད་པར་ཡོད་པར་མ་གྱུར་ན་རྒྱུ་ལ་ཁྱད་པར་མེད་པའི་
ཕྱིར་འདུ་བྱེད་ཀྱི་འཇུག་པའི་ཁྱད་པར་ཕྱི་མ་རྣམས་དམིགས་པར་མི་
འགྱུར་བས་སྐད་ཅིག་མ་ཉིད་དུ་གྲུབ་པ་དང་ཇེ་བས་ཇེ་ཆེར་འཕེལ་་
བའི་ཚད་ཀྱི་ཁྱད་པར་ཡོད་པས་ཀྱང་སྐད་ཅིག་མར་གྲུབ་པ་དང་
སྐད་ཅིག་མ་ཉིད་མེད་པ་རྒྱས་པ་དོན་མེད་པར་འགྱུར་ཏེ་དེ་ཁོ་ན་
218



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བཞིན་དུ་གནས་པའི་ཕྱིར་རོ་རྒྱས་པ་ཉིད་མི་རུང་བའི་ཡང་ཕྱིར་ཏེ་
སྐད་ཅིག་རེ་རེ་ལ་སྐད་ཅིག་མ་མ་ཡིན་པར་ཡུལ་གཞན་དུ་ཆེས་རྒྱས་
པ་སྐྱེ་བ་མེད་པར་ནི་རྟག་ཏུ་རྒྱས་པར་མི་རུང་བ་དང་སྐད་ཅིག་མ་་
མ་ཡིན་ན་རྟེན་ཉིད་དུ་ནི་མི་སྲིད་དེ་རྟེན་གནས་བཞིན་དུ་དེ་ལ་་
བརྟེན་པ་མི་གནས་པར་མི་རུང་བ་དང་འགྱུར་བར་སྐྱེ་བ་དང་།
ཡོངས་སུ་སྨིན་པར་སྐྱེ་བ་ཡང་གནས་པ་ལ་ནི་མི་སྲིད་པའི་ཕྱིར་་་
དང་དང་པོ་མི་འཇིག་པ་ནི་མཐར་ཡང་འཇིག་པར་མི་འགྱུར་་་་
བ་དང་འགྱུར་བ་དང་ཡོངས་སུ་སྨིན་པར་སྐྱེ་བ་ལ་ཇི་ལྟ་བ་དེ་
བཞིན་དུ་དམན་པ་དང་ཁྱད་པར་དུ་འཕགས་པ་དང་འོད་་་་
གསལ་བ་དང་འོད་མི་གསལ་བ་དང་སྐད་ཅིག་མ་མ་ཡིན་པར་་་
ཡུལ་གཞན་དུ་འགྲོ་བ་མེད་ལ་དེ་མེད་པས་གནས་པ་ཡང་མི་རུང་
བ་དང་ཡུལ་གཞན་དུ་བར་ཆད་མེད་པར་སྐྱེ་བའི་མཚན་ཉིད་ཀྱི་་་་
འགྲོ་བ་ནི་རྒྱུ་དུ་མས་རིགས་པར་བྱ་སྟེ་སེམས་ཀྱི་དབང་གིས་ནི་
ཆགས་པ་ལ་སོགས་པའི་གནས་སྐབས་ཀྱི་ལྟ་བུའོ། །སྔོན་གྱི་ལས་ཀྱི་
འཕེན་པས་ནི་སྲིད་པ་བར་མའི་ལྟ་བུའོ། །འཕངས་པའི་དབང་གིས་
ནི་མདའ་ལྟ་བུའོ། །འབྲེལ་བའི་དབང་གིས་ནི་བཞོན་པ་དང་ཆུ་
བརྒལ་བར་བྱུང་བ་རྣམས་ཀྱི་ལྟ་བུའོ། །དེད་པའི་དབང་གིས་ནི་རྩ་
རླུང་གིས་བདས་པ་ལྟ་བུའོ། །ངོ་བོ་ཉིད་ཀྱི་དབང་གིས་ནི་རླུང་ནི་
ཐད་ཀར་འགྲོ་མེ་ནི་གྱེན་དུ་འབར་ཆུ་ནི་གཞོལ་བར་འབབ་པ་ལྟ་
བུའོ། །མཐུས་ཀྱང་ཡོད་དེ་ཁ་ཅིག་ནི་སྔགས་དང་སྨན་གྱི་མཐུས་
219



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལྕགས་དག་ནི་ཁབ་ལེན་གྱི་མཐུས་རྫུ་འཕྲུལ་དང་ལྡན་པ་དག་ནི་རྫུ་
འཕྲུལ་གྱི་མཐུས་འགྲོ་བ་ལྟ་བུའོ། །ས་བོན་དང་བཅས་པ་དང་ས་
བོན་མེད་པའི་ངོ་བོར་སྐྱེ་བ་ལ་ནི་གནས་པ་མི་རུང་བ་ཐ་མ་ཉིད་་་
ནི་མི་སྲིད་པའི་ཕྱིར་སྐད་ཅིག་མ་དང་གཟུགས་བརྙན་དུ་སྐྱེ་བ་ལ་་་
ནི་སེམས་ཀྱི་རྗེས་སུ་མཇུག་པའི་ཕྱིར་སྐད་ཅིག་མར་གྲུབ་པས་དེ་
ལྟར་ན་འདུས་བྱས་ཐམས་ཅད་སྐད་ཅིག་མ་ཉིད་ཡིན་ནོ། །ཕྱིའི་
འདུ་བྱེད་རྣམས་སྐད་ཅིག་མར་སྒྲུབ་པ་ལ་ས་ལ་སོགས་པའི་འབྱུང་།
བ་ཆེན་པོ་བཞི་པོ་རྣམས་དང་ཁ་དོག་དང་དྲི་དང་རོ་དང་རེག་བྱ་་
དང་སྒྲ་དང་ཆོས་ཀྱི་སྐྱེ་མཆེད་པའི་གཟུགས་ཏེ་དོན་རྣམ་པ་དྲུག་་་
པོ་འདི་དག་སྐད་ཅིག་མ་ཉིད་དུ་བརྗོད་པ་ནི་ཆུ་ནི་སྐམ་ལ་དང་
འཕེལ་བའི་རང་བཞིན་ཅན་དང་རླུང་ནི་རང་བཞིན་གྱིས་གཡོ་
བ་དང་འཕེལ་བ་དང་འགྲིབ་པའི་ཆོས་ཅན་ཉིད་ཀྱི་ཕྱིར་དང་ས་
ནི་འབྱུང་བ་དེ་གཉིས་དང་འབྲེལ་བའི་ཕྱིར་དང་ཡོངས་སུ་་་་་
འགྱུར་བ་བཞི་ཡི་ཕྱིར་ཏེ་ལས་ཀྱིས་བྱས་པ་ནི་སེམས་ཅན་རྣམས་་་
ཀྱི་ལས་ཁྱད་པར་ལས་སྐྱེས་པ་དང་གནོད་པས་བྱས་པ་ནི་བརྐོ་བ་ལ་
སོགས་པ་དང་འབྱུང་བས་བྱས་པ་ནི་མེས་བསྲེག་པ་ལ་སོགས་པ་་་་
དང་དུས་ཀྱིས་བྱས་པ་ནི་དུས་ཀྱི་འཚེ་ཡོངས་སུ་འགྱུར་བ་ལྟ་བུའོ། །
ཁ་དོག་དང་དྲི་དང་རོ་དང་རེག་བྱ་རྣམས་ནི་ས་ལ་སོགས་པ་་་་་
དང་རྒྱུ་འདྲ་བའི་ཕྱིར་དེ་ནི་དེ་དག་དང་འདྲ་བར་སྐད་ཅིག་མར་
འགྱུར་ལ། མེ་ནི་བུད་ཤིང་ལ་རག་ལས་ཏེ་འཇུག་པའི་ཕྱིར་སྐད་
220



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པཅིག་མ་དང་། སྒྲ་ཡང་ཇེ་བས་ཇེ་ཆེར་འགྱུར་བ་དམིགས་པའི་
ཕྱིར་སྐད་ཅིག་མའི་རང་བཞིན་དང་ཆོས་ཀྱི་སྐྱེ་མཆེད་ཀྱི་གཟུགས་་་་
ཀྱང་སེམས་ཀྱི་རྗེས་སུ་འཇུག་ཕྱིར་དང་དྲི་བའི་ཕྱིར། དེས་ན་
ཕྱིར་ཡང་སྐད་ཅིག་མ་ཉིད་དུ་གྲུབ་པ་ཡིན་ནོ། །ཡང་དྲི་བས་ཀྱང་
འདུ་བྱེད་ཐམས་ཅད་སྐད་ཅིག་མ་ཉིད་དུ་གྲུབ་པོ་ཇི་ལྟར་བྱས་པས་་
ཤེ་ན་རེ་ཞིག་སྐད་ཅིག་མ་མ་ཡིན་པར་སྨྲ་བ་ལ་ཅིའི་ཕྱིར་ཁྱོད་འདུ་་་
བྱེད་རྣམས་མི་རྟག་པ་ཉིད་དུ་འདོད་ལ་སྐད་ཅིག་མ་ཉིད་དུ་མི་
འདོད་ཅེས་བྱ་བ་འདི་དྲི་བར་བྱའོ། །གལ་ཏེ་དེ་དག་སྐད་ཅིག་རེ་རེ་
ལ་མི་རྟག་པ་ཉིད་མི་འཛིན་པའི་ཕྱིར་རོ་ཞེས་ཟེར་ན། མར་མེ་ལ་
སོགས་པ་ཁྱོད་ལ་སྐད་ཅིག་མར་རབ་ཏུ་གྲུབ་པའི་དངོས་པོ་དག་ལ་་
ཡང་མི་གཡོ་བའི་གནས་སྐབས་ན་དེ་མི་འཛིན་པའི་ཕྱིར་སྐད་ཅིག་་་
མ་ཉིད་མ་ཡིན་པར་ཅིའི་ཕྱིར་མི་འདོད། གལ་ཏེ་སྔ་མ་བཞིན་དུ་
ཕྱིས་མི་འཛིན་པའི་ཕྱིར་ཞེ་ན། འདུ་བྱེད་གཞན་རྣམས་ལ་ཡང་ཅིའི་
ཕྱིར་དེ་ལྟར་མི་འདོད། གལ་ཏེ་འདི་སྐད་དུ་མར་མེ་ལ་སོགས་པ་ནི་
དེ་དག་ལས་གཞན་པའི་འདུ་བྱེད་རྣམས་དང་མི་འདྲ་བའི་ཕྱིར་རོ་་
ཞེ་ན། མི་འདྲ་བ་ནི་རྣམ་པ་གཉིས་ཏེ་ངོ་བོ་ཉིད་མི་འདྲ་བ་དང་
འཇུག་པ་མི་འདྲ་བའོ། །དེ་ལ་གལ་ཏེ་ངོ་བོ་ཉིད་མི་འདྲ་བ་ཡིན་པར་
འདོད་ན་དེ་ཉིད་ཀྱི་ཕྱིར་དཔེ་ཉིད་དུ་རུང་ངོ་། །དེའི་ངོ་བོ་ཉིད་ཁོ་
ན་ནི་དེའི་དཔེར་མི་རུང་སྟེ། དཔེར་ན་མར་མེས་མར་མེ་དང་བ་
ལང་གིས་བ་ལང་ལྟ་བུའོ། །འོན་ཏེ་འཇུག་པ་མི་འདྲ་བ་ཡིན་ནོ་ཞེ་ན།བ
221



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བདེ་ཉིད་ཀྱི་ཕྱིར་དཔེ་ཉིད་དུ་རུང་སྟེ་མར་མེ་ལ་སོགས་པ་ནི་སྐད་
ཅིག་མ་ཉིད་ཀྱི་རྗེས་སུ་འཇུག་པར་རབ་ཏུ་གྲུབ་པའི་ཕྱིར་རོ། །ཡང་
བཞོན་པ་འདུག་ལ་བཞོན་པ་ལ་ཞོན་པ་འགྲོ་བར་མི་འདོད་པ་ལྟར་་
མིག་ལ་སོགས་པ་གནས་ལ་དེ་དག་ལ་བརྟེན་པའི་རྣམ་པར་ཤེས་པ་་
རྒྱུན་གྱིས་འགྲོ་བ་ཡང་མི་རུང་ངོ་། 
།གང་ཟག་ལ་བདག་མེད་པ་
བསྒྲུབ་པའི་ཕྱིར་གང་ཟག་བཏགས་པར་ཡོད་པ་ཉིད་དུ་བརྗོད་
པར་བྱ་ལ་རྫས་སུ་ཡོད་པ་ནི་མ་ཡིན་ནོ། །ཡང་དེ་རྫས་སུ་མེད་དོ་
ཞེས་བྱ་བ་ཇི་ལྟར་རིག་པར་བྱ་ཞེ་ན་དེ་ནི་གཟུགས་ལ་སོགས་པ་་་་་
བཞིན་དུ་མི་དམིགས་པའི་ཕྱིར་དང་བདག་མེད་པ་ལ་བདག་གོ་་་་
སྙམ་པ་ནི་ཕྱིན་ཅི་ལོག་ཁོ་ན་ཡིན་པ་དང་འདི་ཇི་ལྟར་རྟོགས་ཤེ་་་
ན་ང་དང་ངའི་ཞེས་བྱ་བ་ནི་འཇིག་ཚོགས་ལ་ལྟ་བའི་ཉོན་མོངས་
པའི་མཚན་ཉིད་ཀྱི་ཀུན་ནས་ཉོན་མོངས་ཡིན་པའི་ཕྱིར་རོ་དེ་དེ་་་
ལྟར་ཡིན་པ་ཡང་ཇི་ལྟར་རིག་པར་བྱ་ཞེ་ན་ཉོན་མོངས་པའི་རྒྱུ་་་་་
ཡིན་པའི་ཕྱིར་ཏེ་འདི་ལྟར་འདོད་ཆགས་ལ་སོགས་པ་ཉོན་མོངས་པ་
རྣམས་ནི་དེའི་རྒྱུ་ཅན་དུ་སྐྱེའོ། །ཡང་གཟུགས་ལ་སོགས་པ་ཞེས་བྱ་
བའི་གཞི་གང་ལ་གང་ཟག་ཞེས་འདོགས་པ་གང་ཡིན་པ་དེ་ཅི་ངོ་བོ་
གཅིག་པའམ་འོན་ཏེ་གཞན་པ་ཉིད་དུ་བརྗོད་པར་བྱ་ཞེ་ན་ཉེས་པ་
གཉིས་འབྱུང་བའི་ཕྱིར་དེ་ལས་འདི་གཅིག་དང་གཞན་དུ་
བརྗོད་པར་བྱ་བ་མིན་ནོ། །ཉེས་པ་གཉིས་གང་ཞེ་ན་གཅིག་པ་ཉིད་
ཡིན་ན་ཕུང་པོ་བདག་ཏུ་ཐལ་བ་དང་གཞན་ཉིད་ཡིན་ན་གང་
222



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཟག་དེ་རྫས་སུ་ཡོད་པ་ཉིད་དུ་ཐལ་བར་འགྱུར་བའི་ཕྱིར་དེ་་་་་༌
ལྟར་ན་གང་ཟག་བཏགས་པར་ཡོད་པའི་ཕྱིར་བརྗོད་པར་བྱ་
བ་མ་ཡིན་ལ་དེ་ཉིད་ཀྱིས་ལུང་དུ་མ་བསྟན་པའི་དངོས་པོར་་
ཡང་གྲུབ་པོ། །གང་དག་སྟོན་པའི་བསྟན་པ་ལས་འདས་ཏེ་
གང་ཟག་རྫས་སུ་ཡོད་པར་འདོད་པ་དེ་དག་ལ་འདི་སྐད་་་་
ཅེས་བརྗོད་པར་བྱ་སྟེ་གལ་ཏེ་རྫས་སུ་ཡོད་ཅིང་བརྗོད་པར་བྱ་
བ་མིན་པར་འདོད་པའི་རྒྱུ་མཚན་མ་དགོས་པ་ཡང་ནི་བརྗོད་་་
དགོས་སོ། །བདག་དང་ཕུང་པོ་གཅིག་དང་གཞན་དུ་བརྗོད་
པར་བྱ་བ་མིན་པར་འདོད་པ་འདི་རྒྱུ་མཚན་ནམ་དགོས་པ་མེད་་་
པར་སྨྲ་བར་མི་རིགས་སོ། །གལ་ཏེ་བུད་ཤིང་ལས་མེ་གཞན་དང་
གཞན་མ་ཡིན་པར་བརྗོད་པར་བྱ་བ་མ་ཡིན་པ་ལྟ་བུའོ་ཞེ་ན། དེ་ནི་
མི་རུང་སྟེ་བུད་ཤིང་ནི་ས་ལ་སོགས་པའི་ཁམས་དང་མེ་ནི་མེའི་
ཁམས་ཡིན་པས་འདི་གཉིས་མཚན་ཉིད་ཐ་དད་པའི་ཕྱིར་དང་ནི་
འཇིག་རྟེན་ན་ཡང་འདི་གཉིས་སོ་སོར་མཐོང་བའི་ཕྱིར་དང་་་
བསྟན་བཅོས་ཀྱི་སྒོ་ནས་ཀྱང་བཅོམ་ལྡན་འདས་ཀྱིས་གང་དུ་
ཡང་མེ་དང་བུད་ཤིང་དག་བརྗོད་དུ་མེད་པར་མ་གསུངས་པས་དེས་
ན་བུད་ཤིང་དང་མེ་བཞིན་དུ་གཉིས་སུ་ནི་བརྗོད་པར་མིན་པ་་
མི་རུང་སྟེ་གཉིས་ཀྱི་ཕྱིར་རོ། །ཡང་མཐོང་བ་པོ་ནས་རྣམ་པར་
ཤེས་པ་པོའི་བར་དང་བྱེད་པ་པོ་དང་ཟ་བ་པོ་དང་ཤེས་པ་པོ་དང་་
གྲོལ་བ་པོ་གང་ཡིན་པའི་གང་ཟག་དེ་ནི་ཡོད་པ་ཁོ་ནའོ་ཞེ་ན། དེ་
223



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམ་ཤེས་སྐྱེད་པར་བྱེད་པ་རྐྱེན་གྱི་ངོ་བོར་ཡོད་དམ་བདག་པོ་ལ་་་་
སོགས་པའི་རྐྱེན་གྱི་བྱེད་པ་པོར་ཡོད་གྲང་དེ་ལ་རེ་ཞིག་དབང་པོ་་་་
དང་ཡུལ་གཉིས་ཡོད་པས་རྣམ་ཤེས་སྐྱེ་བའི་ཕྱིར་དེ་རྐྱེན་མ་་་་་
ཡིན་ཏེ་དོན་མེད་པའི་ཕྱིར་དེ་ཡི་ཕྱིར་ན་ལྟ་བ་པོ་ནས་ནི་གྲོལ་་
པོའི་བར་དུ་ཡང་མི་འགྱུར་རོ། །རྐྱེན་གྱི་བྱེད་པ་པོ་བདག་པོ་
ཉིད་ཅིག་ཡིན་ན་ནི་རྣམ་ཤེས་བདེ་བའི་གནས་སྐབས་དེ།མི་
རྟག་པར་མི་འགྱུར་ལ་མི་འདོད་པ་སྡུག་བསྔལ་ཡང་འབྱུང་བར་་་
མི་བྱེད་པར་འགྱུར་རོ། །གཞན་ཡང་གལ་ཏེ་གང་ཟག་རྫས་སུ་ཡོད་
ན་དེ་ཡི་ལས་དང་མཚན་ཉིད་བསྒྲུབ་དགོས་ཏེ་དཔེར་ན་མིག་་་་
ལ་སོགས་པའི་ལྟ་བ་ལ་སོགས་ལ་དང་གཟུགས་དྭངས་པ་ལ་སོགས་་་
པ་ལྟ་བུའོ། །དེ་རྫས་སུ་འདོད་ན་སངས་རྒྱས་བཅོམ་ལྡན་འདས་ཀྱི་
ཟབ་མོ་མངོན་པར་རྫོགས་པར་བྱང་ཆུབ་པ་དང་། ཐུན་མོང་མ་ཡིན་
པར་མངོན་པར་རྫོགས་པར་བྱང་ཆུབ་པ་དང༌། འཇིག་རྟེན་ལས་
འདས་པར་མངོན་པར་རྫོགས་པར་བྱང་ཆུབ་པའི་རྫོགས་པའི་
བྱང་ཆུབ་གསུམ་ལ་གནོད་པ་ཡིན་ཏེ་གང་ཟག་མངོན་པར་
རྟོགས་པས་ནི་ཟབ་མོ་ཅུང་ཟད་ཀྱང་མངོན་པར་རྫོགས་པར་བྱང་་་
ཆུབ་པར་མི་འགྱུར་ལ་གཞན་མུ་སྟེགས་ཅན་དང་ཐུན་མོང་མ་ཡིན་་་
པ་ཡང་མ་ཡིན་ཞིང་འཇིག་རྟེན་ན་མ་འདྲེས་པ་ཡང་མ་ཡིན་ཏེ་འདི་
ལྟར་འཛིན་པ་དེ་ནི་འཇིག་རྟེན་ཐམས་ཅད་ཀྱིས་གོ་བ། མུ་སྟེགས་
ཅན་མངོན་པར་ཞེན་པ། ཡུན་རིང་པོ་ནས་འཁོར་བ་ན་འདྲེས་པ་བ
བ
224



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
་
བཡང་ཡིན་ནོ། །གཞན་ཡང་གང་ཟག་མཐོང་བ་པོ་ནས་རྣམ་པར་ཤེས་
པ་པོའི་བར་དུ་ཡིན་ན་དེ་ལྟ་བ་ལ་སོགས་པ་ལ་བྱེད་པ་དང་བཅས་་་བ
པའམ་བྱེད་པ་མེད་པ་ཞིག་ཏུ་འགྱུར། བྱེད་བཅས་དེའང་རང་བྱུང་
གློ་བུར་བ་ཞིག་གམ་གང་ཟག་དེའི་རྐྱེན་ཅན་ཞིག་ཏུ་འགྱུར་གྲང་་་་་
ཉེས་པ་གསུམ་འབྱུང་བ་དེའི་ཕྱིར་ལྟ་སོགས་ལ་ལྟ་བ་དེ་ཡི་བྱེད་
པ་རང་འབྱུང་མིན་ལ་ཉེས་པ་གསུམ་ཕྱིར་ལྟ་སོགས་ལ་བྱེད་པ་་་
གང་ཟག་དེ་ཡི་རྐྱེན་ཅན་ཡང་མིན་ནོ། །བྱེད་པ་མེད་ན་གང་
ཟག་དེ་ལྟ་བ་ལ་སོགས་པ་ལ་བྱེད་པ་མེད་པ་ཡིན་པས་ལྟ་བ་་་་
སོགས་མ་ཡིན་ནོ། །ཉེས་པ་གསུམ་ནི་གལ་ཏེ་ལྟ་བ་ལ་སོགས་པ་ལ་
གང་ལས་མཐོང་བ་ལ་སོགས་པར་འགྱུར་བའི་བྱེད་པ་དེ་གློ་བུར་བ་
རྒྱུ་མེད་དུ་འབྱུང་བ་ཞིག་ཡིན་ན་གང་ཟག་དེ་བྱེད་པོ་མིན་པའི་་་
ཕྱིར་མཐོང་བ་པོ་ནས་རྣམ་པར་ཤེས་པ་པོའི་བར་མ་ཡིན་ནོ་ཡང་གློ་
བུར་བ་ཉིད་ཡིན་ན་གང་ལ་ཡང་ལྟོས་པ་མེད་པས་རྟག་པར་འགྱུར་་
བ་ཞིག་ན་འདི་ནི་མི་རྟག་པའི་ཕྱིར་དང་བྱེད་པ་རྟག་པ་ཡིན་ན་་་་
མཐོང་བ་ལ་སོགས་པ་རྣམས་ཅིག་ཅར་དང་དུས་རྟག་ཏུ་འཇུག་་
དགོས་པའི་ཕྱིར་ལྟ་བ་ལ་སོགས་པའི་བྱེད་པ་ནི་རང་བྱུང་་་་་་་
ཉིད་དུ་མི་རུང་ངོ་། །འོན་ཏེ་བྱེད་པ་གང་ཟག་གི་རྐྱེན་ཅན་ཡིན་
ནོ་ཞེ་ན་གནས་པ་དང་ཞིག་པ་དང་གཉི་གའི་རང་བཞིན་ཞིག་རྐྱེན་
ཡིན་ཞེས་བརྟགས་ན་སྔར་བཤད་པ་དེ་བཞིན་དུ་གནས་དང་་
ཞིག་པ་ནི་རྐྱེན་དུ་མི་རུང་སྟེ་རྟག་ཏུ་གནས་པ་དེ་རྐྱེན་ཡིན་ན་བྱེད་
225



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་དེ་ནམ་ཡང་མེད་པར་མི་འགྱུར་བ་ལས་དེ་མ་སྐྱེས་པའི་སྔ་ན་
མེད་པའི་ཕྱིར་དང་ཞིག་པ་ནི་མི་རྟག་པའི་ཕྱིར་དང་ཕྱོགས་་་་་
གསུམ་པ་དེ་ཡང་མེད་པའི་ཕྱིར་དེ་དག་རྐྱེན་ཉིད་དུ་ནི་མི་་
རུང་ངོ༌། །འདི་ལྟར་ཆོས་རྣམས་ཐམས་ཅད་ནི་བདག་མེད་པ་
ཡིན་ལ་དམ་པའི་དོན་དུ་ན་སྟོང་ཉིད་ལ་བདག་ཏུ་དམིགས་པ་
ནི་ཉེས་པར་བཤད་པ་ཁོ་ན་ཡིན་ནོ། །གང་ཟག་གི་རྫས་ཞིག་
མེད་ན། ཁུར་ཁྱེར་བ་ཡི་གང་ཟག་ཡོད། །ཅེས་པ་ལ་སོགས་པ་ཅིའི་
ཕྱིར་གསུངས་ཤེ་ན་ཀུན་ནས་ཉོན་མོངས་པ་དང་རྣམ་པ་བྱང་་་་
བའི་གནས་སྐབས་སོ་སོར་གཅོད་པའི་བྱེ་བྲག་དང་ཀུན་ནས་་་་
ཉོན་མོངས་པ་དང་རྣམ་པར་བྱང་བའི་ཐ་སྙད་འཇུག་པའི་ཡུལ་་་་་
ཤེས་པའི་ཕྱིར་དང་ཉོན་མོངས་པ་དང་རྣམ་པར་བྱང་བའི་ཕུང་་་་
པོའི་རྒྱུན་གྱི་བྱེ་བྲག་ཀྱང་ཤེས་པར་བྱ་བའི་ཕྱིར་གང་ཟག་གི་ཐ་་་
སྙད་ཀྱིས་ནི་ཉེ་བར་བསྟན་པ་ཡིན་ནོ། །བདག་ཏུ་ལྟ་བ་བསྐྱེད་
པའི་ཕྱིར་གང་ཟག་བསྟན་མི་དགོས་ཏེ་ཐོག་མ་ནས་སྐྱེས་ཟིན་པའི་
ཕྱིར་དང་དེ་ལ་གོམས་པའི་ཕྱིར་ཡང་མིན་ཏེ་གོམས་པ་ཐོག་མ་་་་་
མེད་དུས་ཅན་ཡིན་ནོ། །གང་ཟག་ཡོད་ན་དེ་དང་མི་འགལ་བའི་
འཛིན་པ་ཡོད་པས་འཁོར་བའི་སེམས་ཅན་ཐམས་ཅད་ནི་འབད་་
པ་མེད་པར་ཐར་པའམ་འཕགས་པས་དེ་མི་འཛིན་པས་ཐར་པ་་
མེད་པར་འགྱུར་རོ། །དེ་ལྟར་ངོ་ཚ་ཤེས་པ་ལ་སོགས་པའི་ཡོན་
ཏན་དེ་དག་དང་རྟག་ཏུ་ལྡན་པའི་བྱང་ཆུབ་སེམས་དཔའ་ནི་
226



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཤེས་རབ་ཀྱིས་རང་གི་དོན་ཡང་མི་འདོར་ཞིང་སྙིང་རྗེས་གཞན་
གྱི་དོན་ཡང་སྒྲུབ་པར་བྱེད་པ་ཡིན་ནོ། །ཐེག་པ་ཆེན་པོ་མདོ་
སྡེའི་རྒྱན་ལས། བྱང་ཆུབ་ཀྱི་ཕྱོགས་དང་མཐུན་པའི་ལེའུ་སྟེ་
བཅུ་དགུ་པའོ།། །།
ངོ་མཚར་ཆེ་བའི་རང་བཞིན་བསྟན་པ་ནི་སྦྱིན་པའི་ཚེ་ན་རང་གི་
ལུས་གཏོང་བ་དང་ཚུལ་ཁྲིམས་ཀྱི་སྡོམ་པའི་ཕྱིར་རྒྱལ་སྲིད་ལ་་
སོགས་པའི་ཕུན་སུམ་ཚོགས་པ་ཡོངས་སུ་གཏོང་བ་དང་།
བཟོད་པ་སྒོམ་པ་ན་ཉམ་ཆུང་རྣམས་ཀྱིས་གནོད་པ་བྱེད་པ་ལ་་་་་་
བཟོད་པ་དང་རང་གི་ལུས་དང་སྲོག་ལ་མི་ལྟ་བར་བརྩོན་
འགྲུས་རྩོམ་པ་དང་བསམ་གཏན་གྱི་བདེ་བ་གྱ་ནོམ་པ་ལ་རོ་་་་
མྱོང་བ་མེད་པ་ཉིད་དང་ཤེས་རབ་ལ་ནི་འཁོར་གསུམ་དུ་རྣམ་་་
པར་མི་རྟོག་པ་རྣམས་ནི་བློ་ལྡན་རྣམས་ཀྱི་ངོ་མཚར་ཆེ་བ་ཡིན་་
པར་འདོད་དོ། །ས་དང་པོར་དེ་བཞིན་གཤེགས་པའི་རིགས་སུ་
སྐྱེ་བ་དང་། ས་བརྒྱུད་པར་ལུང་བསྟན་པ་དང་ས་བཅུ་པར་
དབང་བསྐུར་བ་དང་སངས་རྒྱས་ཀྱི་ས་ལ་བྱང་ཆུབ་རབ་ཏུ་་་་་
ཐོབ་པ་ཡང་ངོ་མཚར་ཆེ་བ་ཡིན་པར་འདོད་དོ། །ངོ་མཚར་ཆེ་
བ་མེད་པར་བསྟན་པ་ནི་ལུས་ལ་འདོད་ཆགས་བྲལ་བས་སྦྱིན་པ་་་
དང་སེམས་ཅན་རྣམས་ལ་སྙིང་བརྩེ་བས་ཚུལ་ཁྲིམས་དང་བཟོད་་
པ་དང་དེ་བཞིན་དུ་བསྒོམ་པ་མཆོག་ལ་བརྟེན་ནས་ས་བརྒྱད་པ་་
227



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མ་་་་་ཐོབ་པ་ན་མངོན་པར་འདུ་བྱེད་པ་མེད་ཅིང་རྣམ་པར་མི་རྟོག་པས་
བརྩོན་འགྲུས་སོགས་གསུམ་ལ་སྦྱོར་བ་དང་བདག་དང་གཞན་
སེམས་མཉམ་པའི་ཕྱིར་ན་ཕ་རོལ་ཏུ་ཕྱིན་པ་དེ་དག་ལ་སྦྱོར་བ་་
ངོ་མཚར་ཆེ་བ་མ་ཡིན་ཏེ་བདག་ཉིད་ཀྱི་དོན་བཞིན་དུ་གཞན་གྱི་་
དོན་ལ་སྐྱོ་བ་མེད་པའི་ཕྱིར་རོ། །སེམས་མཉམ་པ་ཉིད་ཀྱི་ཚུལ་
བཤད་པ་ནི། ཇི་ལྟར་བློ་ལྡན་བྱང་ཆུབ་སེམས་དཔའ་རྣམས་
སེམས་ཅན་ཐམས་ཅད་ལ་རབ་ཏུ་བྱམས་པར་གྱུར་པ་ལྟར་
སེམས་ཅན་རྣམས་ནི་བདག་ཉིད་དང་རང་གི་ཆུང་མ་དང་བུ་་་
དང་མཛའ་བཤེས་དང་གཉེན་རྣམས་ལ་དེ་ལྟ་བུར་བྱམས་པ་་་་་
མིན་ནོ། །ཕ་རོལ་ཏུ་ཕྱིན་པ་བསྒྲུབ་པ་ན་དོན་གཉེན་བ་དག་ལ་
ཕྱོགས་མེད་པར་སྦྱིན་པ་དང་ཚུལ་ཁྲིམས་ལ་རྟག་ཏུ་ཕྲ་བ་ཙམ་་་
ཡང་མ་ཉམས་པ་དང་ཡུལ་དང་དུས་དང་སེམས་ཅན་རྣམས་ལ་བྱེ་
བྲག་མེད་པར་ཀུན་ཏུ་བཟོད་ཅིང་རང་དང་གཞན་གྱི་དོན་དང་་་་
དགེ་བ་ཐམས་ཅད་ཀྱི་ཕྱིར་བརྩོན་འགྲུས་ཆེན་པོ་རྩོམ་པ་དང་།
དུས་རྟག་ཏུ་བསམ་གཏན་ཉོན་མོངས་པ་མེད་པ་ཅན་གྱི་དགེ་བ་
དང་ཤེས་རབ་འཁོར་གསུམ་དུ་རྣམ་པར་མི་རྟོག་པ་ཉིད་ཀྱི་་་
ཕྱིར་བྱང་ཆུབ་སེམས་དཔའ་ཕ་རོལ་ཏུ་ཕྱིན་པ་དེ་དག་ལ་དེ་་
ལྟར་སེམས་མཉམ་པར་ཤེས་པར་བྱའོ། །ཕན་འདོགས་པ་ཉིད་ཀྱི་
དབང་དུ་བྱས་ཏེ་བཤད་པ། སྦྱིན་པས་ནི་སེམས་ཅན་རྣམས་དགེ་བ་
སྒྲུབ་པ་ལ་སྣོད་ཉིད་དུ་ནི་བྱེད་པ་དང་། དེའི་རྗེས་སུ་ཚུལ་པ
228



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
༩ཁྲིམས་དག་ལ་འགོད་པ་དང་བདག་ལ་གནོད་པར་བྱེད་པ་ལ་
ནི་བཟོད་པ་དང་རང་གི་གདུལ་བྱའི་དོན་བྱེད་པའི་ཕྱིར་ནི་་
འགྲོ་བ་དང་རྫུ་འཕྲུལ་ལ་སོགས་པས་བསྟན་པ་འདི་ལ་འཛུད་་་
པར་བྱེད་པ་དང་ཐེ་ཚོམ་མ་ལུས་པ་གཅོད་པར་བྱེད་པ་འདི་བློ་
ལྡན་རྣམས་ཀྱིས་སེམས་ཅན་ལ་ཕན་འདོགས་པ་ཉིད་དུ་
འདོད་པ་ཡིན་ནོ། །ཕན་འདོགས་པ་ཉིད་མ་ལ་སོགས་པ་དང་ཆོས་
མཐུན་པར་བསྟན་པ་ནི་ཁོང་ན་འཛིན་པ་ལྟར་རྒྱལ་བའི་སྲས་པོ་་་་་
གང་དག་གིས་རྟག་ཏུ་སེམས་ཅན་རྣམས་བསམ་པ་མཉམ་་་་་
པས་འཛིན་པར་བྱེད་ཅིང་སྐྱེད་པ་ཞེན་བྱེད་པ་བཞིན་འཕགས་་་
པའི་ས་ལ་སྐྱེད་པ་དང་བསྟུན་པ་དང་གསོ་བ་དང་ཀུན་ཏུ་སྐྱེད་་་
པ་ལྟར། དགེ་བའི་ལས་འཕེལ་བར་བྱེད་པ་དང་ངམ་གྲོག་ལས་
སྲུང་བ་ལྟར་ཉེས་པར་བྱས་པ་ཐམས་ཅད་ལས་ནི་ཡོངས་སུ་སྲུང་
བ་དང་སྨྲ་བ་སློབ་པ་བཞིན་ཐོས་པ་ལ་བྱང་བར་བྱེད་པ་ནི་ལས་
ལྔ་པོ་དག་གིས་རྒྱལ་སྲས་རྣམས་སེམས་ཅན་ཐམས་ཅད་ཀྱི་མ་
དང་འདྲ་བ་ཡིན་ནོ། །སེམས་ཅན་ཀུན་ལ་རྟག་པར་ནི་བུའི་ས་
བོན་འཇོག་པ་ལྟར་འཕགས་པའི་ལུས་ཀྱི་ས་བོན་དད་པ་སྐྱེད་་་་་་
པར་བྱེད་པ་དང་བཟོ་སློབ་པ་བཞིན་ལྷག་པའི་ཚུལ་ཁྲིམས་་་་་་
སོགས་ལ་སློབ་ཏུ་འཇུག་པ་དང་ཐབ་རིང་བབ་པའི་ཆུང་མ་ལེན་་་
པ་ལྟར་རྣམ་པར་གྲོལ་བའི་བདེ་བ་ལ་སྦྱོར་བའི་ཕྱིར་དང་བཤེས་
གཉེན་དམ་པ་དག་ལ་འདོམས་པར་བྱེད་པ་ལྟར་དེ་དག་གི་དོན་དུ་
229



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་སངས་རྒྱས་ལ་ནི་གསོལ་བ་དང་བུ་ལོན་མེད་པར་བྱེད་པ་ལྟར་་་
དེ་དག་གི་སྒྲིབ་པ་སྤོང་བར་བྱེད་པའི་ཕྱིར་ལས་ལྔ་པོ་དག་་་་་་་
གིས་རྒྱལ་སྲས་རྣམས་ནི་སེམས་ཅན་ཐམས་ཅད་ཀྱི་ཕ་དང་་་་་་
འདྲ་བ་ཡིན་ནོ། །གསང་བར་བྱ་བའི་གཏམ་གསང་བ་ལྟར་གང་
དག་བསྟན་པར་མི་འོས་པའི་ཟབ་མོའི་དོན་སེམས་ཅན་མ་སྨིན་
པ་རྣམས་ལ་གསང་བར་བྱེད་ཅིང་སྤྱོད་པ་ངན་པ་ལ་སྨོད་པ་་་་་
བཞིན་བསླབ་པ་ལས་ཉམས་པ་ལ་སྨོད་པ་དང་། སྤྱོད་པ་བཟང་
པོ་ལ་བསྔགས་པ་བཞིན་བསླབ་པ་ཕུན་སུམ་ཚོགས་པ་ལ་
བསྔགས་པ་ཉིད་དང་བྱ་བ་རྣམས་ལ་གྲོགས་ཀྱི་ངོ་བོར་འགྲོ་བ་
ལྟར་རྟོགས་པར་བྱ་བའི་ཆེད་དུ་གདམས་ངག་སྦྱིན་པར་བྱེད་པ་་
དང་ཉམ་ང་བའི་གནས་ལས་བཟློག་པ་ལྟར་བདུད་ཀྱི་ལས་རྣམས་
སྒྲོལ་བར་བྱེད་པ་སྟེ་ལས་ལྔ་པོ་དག་གིས་རྒྱལ་སྲས་རྣམས་་་་་་
སེམས་ཅན་ཐམས་ཅད་ཀྱི་རྩ་ལག་དང་འདྲ་བ་ཡིན་ནོ། །ཕན་པ་
དང་བདེ་བ་སྒྲུབ་པའི་ཐབས་ལ་མ་འཁྲུལ་བ་ལྟར་ཀུན་ནས་ཉོན་་་
མོངས་པ་དང་རྣམ་པར་བྱང་བ་ལ་རྒྱལ་སྲས་གང་དག་རང་གི་་
བློ་མ་འཁྲུལ་པ་དང་བདེ་བ་ཉེ་བར་སྒྲུབ་པ་ལྟར་འཇིག་རྟེན་པའི་
ཕུན་ཚོགས་དང་ཕན་པ་ཉེ་བར་སྒྲུབ་པ་ལྟར་འཇིག་རྟེན་མིན་པ་་་
ཡི་ཕུན་ཚོགས་ཟད་པར་སྦྱིན་པར་བྱེད་པ་དང་དབྱེན་གྱིས་མི་་་་
ཕྱེད་པ་ལྟར་བྱ་དཀའ་བའི་ལས་ལ་སྐྱོ་བ་མེད་པས་མི་ཕྱེད་ཅིང་་་
ཕན་པ་དེ་འདོད་པ་ལྟར་རྟག་ཏུ་ཕན་པ་དང་བདེ་བ་འདོད་པ་
230



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
སྟེ་ལས་ལྔ་པོ་དག་གིས་རྒྱལ་སྲས་རྣམས་སེམས་ཅན་ཐམས་་་
ཅད་ཀྱིས་གྲོགས་པོ་དང་འདྲ་བ་ཡིན་ནོ། །ལས་ལ་སྡང་བ་ཡང་བ་
ལྟར་རྒྱལ་སྲས་གང་དག་སེམས་ཅན་སྨིན་པར་བྱ་བ་ལ་རྟག་ཏུ་་་
བརྩོན་པ་དང་ལྡན་ཞིང་། བྱ་བ་རྣམས་ལ་མི་བསླུ་བ་བཞིན་དུ་
ཡང་དག་པར་ངེས་པར་འབྱུང་བའི་གཏམ་སྨྲ་བ་དང་སྐྱོ་བ་དང་
བརྡེག་པ་སོགས་ལ་བཟོད་པ་ལྟར་ལོག་པར་སྒྲུབ་པ་རྣམས་ལ་་
བཟོད་ནུས་པ་དང་དགོས་པ་ཐམས་ཅད་བྱེད་པའི་ཕྱིར་འགྲོ་བ་་་་
ལྟར་འཇིག་རྟེན་དང་འཇིག་རྟེན་ལས་འདས་པའི་ཕུན་སུམ་་་་་་་་་ལ
ཚོགས་པ་གཉིས་སྦྱིན་པར་བྱེད་པ་དང་མཁས་ཤིང་ཐབས་ཤེས་་་
པ་བཞིན་ཕུན་སུམ་ཚོགས་པ་གཉིས་པོ་དེ་སྒྲུབ་པ་ཡི་ཐབས་ལ་་་་་
མཁས་པ་ནི་ལས་ལྔ་པོ་དག་གིས་རྒྱལ་སྲས་རྣམས་སེམས་་་་་
ཅན་ཐམས་ཅད་ཀྱི་བྲན་དང་འདྲ་བ་ཡིན་ནོ། །ཐོག་མར་བདག་
ཉིད་ལེགས་པར་བསླབ་པ་བཞིན་ས་བརྒྱད་པ་ཐོབ་པ་གང་དག་མི་
སྐྱེ་བའི་ཆོས་ལ་ནི་བཟོད་པ་ཐོབ་པར་འདོད་པ་དང་བདག་་་་་
གིས་ཤེས་པ་ཐམས་ཅད་སློབ་པ་ལྟར་ཐེག་པ་གསུམ་པོ་ཐམས་་་༌་་ཐ
ཅད་སྟོན་པ་དང་མྱུར་དུ་སློབ་པར་ལྟར་ཞི་ལྷག་གི་རྣལ་འབྱོར་་་་
གྲུབ་པར་སྦྱོར་བ་དང་བཞིན་མཛེས་ཤིང་ངེས་པའི་རང་བཞིན་
ཅན་ཡིན་པ་ལྟར་བཞིན་མཛེས་ཤིང་ལན་དུ་ཕན་འདོགས་པ་
དང་ཟང་ཟིང་ལ་མི་ལྟ་བ་ལྟར་རྣམ་པར་སྨིན་པ་ལ་མི་ལྟ་བ་སྟེ་་་་
ལས་ལྔ་པོ་དག་གིས་རྒྱལ་སྲས་རྣམས་སེམས་ཅན་ཐམས་ཅད་་་
231



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཀྱི་སློབ་དཔོན་དང་འདྲ་བ་ཡིན་ནོ། །ཐོག་མར་རབ་ཏུ་འབྱིན་
པར་བྱེད་པ་བཞིན་སེམས་ཅན་རྣམས་ཀྱི་དོན་ལ་ཤིན་ཏུ་བརྩོན་་
པས་ཚོགས་རྣམས་རྫོགས་པར་བྱེད་པ་དང་བསྙེན་པར་རྫོགས་་་
པར་བྱེད་པ་ལྟར་སྔོན་ཚོགས་བསགས་པ་རྣམས་མྱུར་དུ་གྲོལ་་་་་
བར་བྱེད་པ་དང་ཉེས་པ་སྤངས་པ་ལ་རྗེས་སུ་སྟོན་པ་ལྟར་མི
མཐུན་པའི་ཕྱོགས་ནི་སྤོང་བར་བྱེད་དུ་འཇུག་ཅིང་ཟང་ཟིང་
གིས་སྡུད་པ་ལྟར་འཇིག་རྟེན་གྱི་ཕུན་སུམ་ཚོགས་པ་དང་ཆོས་ཀྱིས་
སྡུད་པ་ལྟར་འཇིག་རྟེན་མ་ཡིན་པའི་ཕུན་སུམ་ཚོགས་པ་ལ་་་་༌
སྦྱོར་བ་སྟེ་ལས་ལྔ་དག་གིས་རྒྱལ་སྲས་རྣམས་སེམས་ཅན་་
ཐམས་ཅད་ཀྱི་མཁན་པོ་དང་འདྲ་བ་ཡིན་ནོ། ལན་དུ་ཕན་
འདོགས་པའི་རང་བཞིན་བསྟན་པ་ནི་ལོངས་སྤྱོད་རྣམས་ལ་མ་
ཆགས་པས་སྦྱིན་པ་ལ་འཇུག་པ་དང་ཚུལ་ཁྲིམས་ཉམས་པ་མེད་
པས་ཚུལ་ཁྲིམས་ལ་འཇུག་པ་དང༌། ཕན་འདོགས་པའི་བྱང་ཆུབ་
སེམས་དཔའ་ལ་དྲིན་ཆགས་པའི་སྒོ་ནས་བྱས་པ་གཟོ་བ་དང་་་་
ལྡན་པས་བཟོད་པ་ལ་འཇུག་པ་དང་སྒྲུབ་པ་ལ་ཡང་སྦྱོར་བའི་་
ཕྱིར་བརྩོན་འགྲུས་ཀྱིས་སྤྲོ་བར་བྱས་ནས་བསམ་གཏན་དང་ཤེས་་་་
རབ་ཀྱིས་ཞི་གནས་དང་ལྷག་མཐོང་བསྒྲུབ་པས་ཕ་རོལ་ཏུ་ཕྱིན་པ་
དྲུག་པོ་ལ་དེ་ལྟར་འཇུག་པར་བྱེད་པའི་ལུས་ཅན་དག་བྱང་་་
ཆུབ་སེམས་དཔའ་རྣམས་ལ་ནི་ཇི་ལྟར་བྱང་ཆུབ་སེམས་དཔའ་་་
རྣམས་དེ་དག་ལ་ཕན་འདོགས་པ་དེ་བཞིན་དུ་ལན་དུ་ཕན་་་་་་་པ
232



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
འདོགས་པ་ཡིན་ནོ། །བསམ་པ་སྨོན་པའི་རང་བཞིན་བསྟན་པ་ནི་
བྱང་ཆུབ་སེམས་དཔའ་རྣམས་རྟག་ཏུ་ཕ་རོལ་ཏུ་ཕྱིན་པ་འཕེལ་བ་
དང་དེའི་མི་མཐུན་པའི་ཕྱོགས་ཉམས་པ་དང་སེམས་ཅན་་་
རྣམས་རབ་ཏུ་སྨིན་པ་དང་ས་ལ་ཁྱད་པར་དུ་འགྲོ་བ་དང་བླ་་་
ན་མེད་པའི་བྱང་ཆུབ་སྟེ་གནས་ལྔ་འདོད་པ་ཡིན་ནོ། །སྦྱོར་བ་
ཆུད་མི་ཟ་བའི་རང་བཞིན་བསྟན་པ་ནི་ཆོས་ཟབ་ཅིང་རྒྱ་ཆེ་བ་ལ་་་་
འཇིགས་པ་སྤང་བ་དང་བྱང་ཆུབ་ཀྱི་སེམས་ཡང་དག་པར་་་་་་་་
བསྐྱེད་པ་དང་སེམས་བསྐྱེད་པ་རྣམས་ཀྱི་ཐེ་ཚོམ་དག་ནི་གཅོད་
པ་དང་ཕ་རོལ་ཏུ་ཕྱིན་པ་སྒྲུབ་པ་ཡི་ནི་གདམས་ངག་སྟོན་པ་ལ་
མཁས་པས་རྒྱལ་སྲས་རྣམས་ཀྱི་གཞན་དོན་གྱི་སྦྱོར་བ་རྟག་ཏུ་་་་་་
ཆུད་མི་ཟ་བ་ཡིན་ནོ། །ཡང་དག་པའི་སྦྱོར་བ་ནི་ལན་དང་རྣམ་
སྨིན་ལ་རེ་བ་མེད་པའི་སྦྱིན་པ་དང་ཡང་སྲིད་ཕྱི་མར་མཐོ་རིས་་
ཀྱི་བདེ་བ་མི་འདོད་པའི་ཚུལ་ཁྲིམས་དང་གནོད་བྱེད་དང་སྡུག་་་
བསྔལ་ཐམས་ཅད་ལ་ནི་བཟོད་པ་དང་འཇིག་རྟེན་དང་འཇིག་་་
རྟེན་ལས་འདས་པའི་ཡོན་ཏན་ཀུན་འབྱུང་བའི་བརྩོན་འགྲུས་་་
དང་དེ་བཞིན་དུ་བསམ་གཏན་ཀྱང་གཟུགས་མེད་པའི་ཏིང་ངེ་
འཛིན་མིན་པ་དང་ཤེས་རབ་ཐབས་སྙིང་རྗེ་དང་ལྡན་པ་ནི་ཕ་་
རོལ་ཏུ་ཕྱིན་པ་དྲུག་པོ་ལ་བརྟན་པ་རྣམས་ཀྱིས་ཡང་དག་་་་་
པར་སྦྱོར་རོ། །ཉམས་པ་དང་ཁྱད་པར་དུ་འགྱུར་བའི་སྐལ་བ་ཅན་
གྱི་ཆོས་ནི་ལོངས་སྤྱོད་ལ་ཆགས་པ་དང་ཚུལ་ཁྲིམས་ཉམས་པ་་
233



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལདང་བཅས་པ་དང་ང་རྒྱལ་ཉིད་དང་འདོད་པ་བསོད་ཉམས་
ལ་ཞེན་པ་དང་རོ་མྱང་བ་ཅན་དང་འཁོར་གསུམ་དུ་རྣམ་པར་་
རྟོག་པ་ནི་བརྟན་པ་རྣམས་ཀྱི་ཉམས་པའི་རྒྱུ་ཡིན་ལ་དེ་དག་་༌
གི་གཉེན་པོ་དྲུག་ལ་གནས་པའི་བྱང་ཆུབ་སེམས་དཔའ་་་་་་་་
རྣམས་ཀྱི་ཕ་རོལ་ཏུ་ཕྱིན་པ་རྣམས་ནི་དེ་དག་ལས་བཟློག་པའི་་་་
ཕྱིར་ཁྱད་པར་གྱི་སྐལ་བ་ཅན་གྱི་ཆོས་སུ་ཤེས་པར་བྱའོ། །
བཅོས་མ་དང་ཡང་དག་པའི་ཡོན་ཏན་རྣམ་པར་དབྱེ་བ་ནི་ཚུལ་་་༌་
བཞིན་དུ་སྦྱིན་པར་མི་ནུས་པ་སྙིང་པོ་མེད་པའི་སྤྲུལ་པ་དང་ནི་ངོ་་
ལྐོག་ཅན་གྱི་ཚུལ་འཆོས་དང་འཁྲུག་བཞིན་དུ་བཞིན་མཛེས་པ་
ནི་སྟོན་པ་དང་དེ་བཞིན་དུ་རྒྱུན་བསྲིང་མི་ནུས་པར་འཕྲལ་དུ་
དགེ་བ་ལ་འཇུག་པ་དང་ལུས་དང་ངག་ནི་ཞི་བ་རུ་འཆོས་པ་་་
དང་དེ་བཞིན་དུ་སྒྲ་ཚད་ཀྱི་སྨྲ་བ་མཁས་པ་ཕུན་སུམ་ཚོགས་་་་
ཀྱང་ཕར་ཕྱིན་དེ་དག་སྒྲུབ་པ་དང་བྲལ་བ་ནི་བྱང་ཆུབ་སེམས་་
དཔའ་རྣམ་དག་གི་ཡོན་ཏན་ཡང་དག་པ་མིན་པ་ཉིད་དུ་་་་་་
བཤད་ལ་དེ་དག་ལས་བཟློག་པར་ཕ་རོལ་ཏུ་ཕྱིན་པ་དྲུག་ལ་རབ་
ཏུ་སྦྱོར་བ་རྣམས་ཀྱི་ཡོན་ཏན་དེ་དག་ཡང་དག་པ་ཉིད་དུ་་་༌༌༌
བཤད་དོ།།འདུལ་བ་རྣམ་པར་ངེས་པ་ནི་བློ་ལྡན་དེ་དག་ས་
རྣམས་ཀུན་ཏུ་སྦྱིན་པ་ལ་སོགས་པ་ཉེ་བར་བསྒྲུབས་པས་་་་་་་༌
སེམས་ཅན་རྣམས་ཀྱི་ཕ་རོལ་ཏུ་ཕྱིན་པ་དྲུག་གི་མི་མཐུན་པའི་་་
ཕྱོགས་རྣམ་པ་དྲུག་ནི་འདུལ་བར་བྱེད་དོ། །ལུང་བསྟན་པ་རྣམ་
234



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པར་དབྱེ་བ་ནི་གང་ཟག་གི་བྱེ་བྲག་རིགས་ལ་གནས་པ་དང་སེམས་
བསྐྱེད་པ་མངོན་སུམ་དུ་གྱུར་པ་དང་མངོན་སུམ་མ་ཡིན་པར་གནས་
པ་ལ་ལུང་སྟོན་པ་དང་དུས་ཀྱི་བྱེ་བྲག་གིས་འདི་ཙམ་ན་ཞེས་ཚད་
ཡོད་པ་དང་མ་འོངས་པ་ན་ཞེས་ཚད་མེད་པར་ལུང་སྟོན་པ་སྟེ་བློ་་
ལྡན་རྣམས་ཀྱི་ལུང་བསྟན་རྣམ་པ་གཉིས་དང་བྱང་ཆུབ་ཏུ་་
ལུང་སྟོན་པ་དང་ནི་སངས་རྒྱས་གཞན་གྱིས་ལུང་སྟོན་པར་འགྱུར་
རོ་ཞེས་ལུང་སྟོན་པ་དང་གཞན་ཡང་ལུང་སྟོན་པ་ཆེན་པོར་་་་་་་
བརྗོད་པ་ནི་ས་བརྒྱད་པར་མི་སྐྱེ་བའི་ཆོས་ལ་བཟོད་པ་ཐོབ་པ་་
དེ་ཡི་ཚེ་བདག་སངས་རྒྱས་སུ་འགྱུར་སྙམ་པའི་ང་རྒྱལ་དང་འབད་་
པའི་རྩོལ་བ་སྤངས་པ་དང་ཉོན་མོངས་པ་ཅན་གྱི་ཡིད་སྤངས་
པས་བདག་ཏུ་འཛིན་པ་མེད་པའི་ཕྱིར་སངས་རྒྱས་སྲས་དང་་་
བཅས་པ་ཐམས་ཅད་དང་ངོ་བོ་གཅིག་ཏུ་གྱུར་པ་ལས་ལུང་་་་
སྟོན་པའོ། །འདི་ལྟར་ཡང་དེ་ནི་ཞིང་འདི་ལྟ་བུ་དང་སངས་རྒྱས་
པའི་ཚེ་མིང་དང་ནི་དུས་འདི་སྲིད་གཅིག་ན་དང་སངས་རྒྱས་་་་་
པའི་བསྐལ་པའི་མིང་དང་ནི་འཁོར་གྱི་ཚད་དང་དམ་པའི་་
ཆོས་དག་ཀྱང་ཇི་སྙེད་གནས་པའི་སྒོ་ནས་ལུང་བསྟན་པ་དེར་
འདོད་དོ། །ངེས་པར་ཐོབ་པ་ནི་བློ་ལྡན་དེ་ནི་རྣམ་པ་ཐམས་
ཅད་དུ་སྦྱིན་པས་ལོངས་སྤྱོད་ཕུན་སུམ་ཚོགས་པ་ཐོབ་པ་
ཚུལ་ཁྲིམས་ཀྱིས་ཇི་ལྟར་འདོད་པར་སྐྱེ་བ་འཛིན་པ་དང་བཟོད་་་་་་
པས་འཁོར་བའི་སྡུག་བསྔལ་གྱིས་མི་སྐྱོ་བ་དང་བརྩོན་འགྲུས་ཀྱིས་་བ
དང་
235



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྟག་ཏུ་དགེ་བའི་ཆོས་སྒོམ་པར་བྱེད་པ་དང་བསམ་གཏན་གྱིས་་
རང་ཏིང་འཛིན་ལས་ཉམས་པ་མེད་པ་དང་སེམས་ཅན་གྱི་་་་
དགོས་པའི་བྱ་བ་རྣམས་འགྲུབ་པ་དང་ཤེས་རབ་ཀྱིས་ལྷུན་གྱིས་་་
གྲུབ་པའི་མི་སྐྱེ་བའི་ཆོས་ལ་བཟོད་པ་འཐོབ་པ་རྣམས་ལ་་་་་
ངེས་པར་འགྱུར་རོ། །ངེས་པར་བྱ་བ་ནི་དཀོན་མཆོག་མཆོད་པ་
ལ་སོགས་པ་དང་བསླབ་པ་ཡང་དག་བླང་བ་དང་སྙིང་རྗེའི་་་་་
དབང་གིས་མི་འཁྲུག་པ་དང་དགེ་བར་སྒོམ་པ་ལ་སྤྲོ་བ་དང་དེ་་་
བཞིན་དགོན་པར་བག་ཡོད་པས་གནས་པ་དང་ཐོས་པའི་དོན་
གྱིས་ངོམས་མི་ཤེས་པ་ཉིད་དེ་དྲུག་པོ་འདི་དག་ས་རྣམས་ཀུན་་་
ལ་བརྟན་པ་བྱང་ཆུབ་སེམས་དཔའ་ཡི་གདོན་མི་ཟ་བར་བྱ་བ་་
ཉིད་ཡིན་ནོ། །རྟག་ཏུ་བྱ་བ་ནི་འདོད་པའི་ཉེས་དམིགས་ཤེས་
པས་མ་ཆགས་པ་དང་རང་རྒྱུད་ཀྱི་འཁྲུལ་པ་དག་ལ་རྟོག་པ་་་་་
དང་སྡུག་བསྔལ་ཐམས་ཅད་དང་དུ་ལེན་པ་ཉིད་དང་དགེ་བ་་
དག་ནི་རྟག་ཏུ་སྒོམ་པ་དང་ཏིང་ངེ་འཛིན་གྱི་བདེ་བ་ལ་རོ་མྱོང་
བ་མེད་པ་ཉིད་དང་། འཁོར་གསུམ་གྱི་མཚན་མར་རྣམ་པར་མི་
རྟོག་པ་སྟེ་དྲུག་པོ་ནི་ས་རྣམས་ཀུན་ལ་བརྟན་པ་བྱང་ཆུབ་་་
སེམས་དཔའ་ཡི་དུས་རྟག་ཏུ་བསྒྲུབ་པར་བྱ་བ་དག་ཡིན་ནོ། །
གཙོ་བོར་བྱ་བ་ནི་སྦྱིན་པ་ལ་ཆོས་ཀྱི་སྦྱིན་པ་དང་ཚུལ་ཁྲིམས་ལ་་་
དག་པ་སྟེ་འཕགས་པ་དགྱེས་པའི་ཚུལ་ཁྲིམས་དང་བཟོད་པ་ལ་མི་
སྐྱེ་བའི་ཆོས་ལ་བཟོད་པ་ཐོབ་པ་ཉིད་དང་བརྩོན་འགྲུས་ལ་ཐེག་
236



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཆེན་གྱི་ཆོས་ལ་བརྩོན་འགྲུས་རྩོམ་པ་དང་བསམ་གཏན་བཞི་པ་་
རབ་མཐའ་ལ་སྙིང་རྗེ་དང་ལྡན་པར་གནས་པ་དང་རྣམ་པར་མི་
རྟོག་པའི་ཤེས་རབ་སྟེ་དེ་དག་ནི་བློ་དང་ལྡན་པ་རྣམས་ཀྱི་ཕ་་་་
རོལ་ཕྱིན་པའི་གཙོ་བོར་འདོད་དེ། གདགས་པ་བཞི་ལས་ཆོས་ཀྱི་
རང་བཞིན་གདགས་པ་རྣམ་པར་གཞག་པ་ནི་མདོ་སྡེའི་སྡེ་དང་་་་་་
དབྱངས་ཀྱིས་བསྙད་པའི་སྡེ་ལ་སོགས་པའི་རྣམ་པའི་བྱེ་བྲག་་་་
གིས་རིག་པའི་གནས་ལྔར་ནི་རྣམ་པར་བཞག་པ་དེ་ས་རྣམས་་
ཀུན་ལ་བརྟན་པ་བྱང་ཆུབ་སེམས་དཔའ་ཡི་ཆོས་རྣམ་པར་་་
བཞག་པ་ཡིན་ཞེས་བྱའོ། །བརྗོད་བྱ་བདེན་པ་རྣམ་པར་བཞག་པ་
ནི་འཇུག་པའི་དེ་བཞིན་ཉིད་འཁོར་བ་དང་མཚན་ཉིད་ཀྱི་དེ་བཞིན་
ཉིད་ངོ་བོ་ཉིད་གསུམ་དང་རྣམ་པར་རིག་པའི་དེ་བཞིན་ཉིད་ཆོས་་
ཐམས་ཅད་རྣམ་རིག་ཙམ་དང་གནས་པའི་དེ་བཞིན་ཉིད་སྡུག་་
བདེན་དང་ལོག་པར་སྒྲུབ་པའི་དེ་བཞིན་ཉིད་ཀུན་འབྱུང་བ་དང་་་་
རྣམ་པར་དག་པའི་དེ་བཞིན་ཉིད་འགོག་བདེན་དང་ཡང་དག་པར་
སྒྲུབ་པའི་དེ་བཞིན་ཉིད་ལམ་གྱི་བདེན་པ་སྟེ་དེ་བཞིན་ཉིད་ནི་་་
རྣམ་པ་བདུན་ལ་བརྟེན་ནས་བདེན་པ་རྣམ་པར་བཞག་པ་་་་
དང་སྒྲུབ་བྱེད་རིགས་པ་རྣམ་པར་བཞག་པ་དང་ཐེག་པ་རྣམ་་་
པར་བཞག་པ་ནི་རིམ་པ་བཞིན་རྣམ་པ་བཞི་དང་རྣམ་པ་
གསུམ་ཉིད་དེ་དེ་ལ་ལྟོས་པའི་རིགས་པ་ནི་ཐེག་པ་གསུམ་ཆར་ལ་་་
ཚུལ་བཞིན་ཡིད་ལ་བྱེད་པ་དང་དེ་ལ་ལྟོས་ནས་རྐྱེན་དེས་འཇིག་
237



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལརྟེན་ལས་འདས་པའི་ཡང་དག་པའི་ལྟ་བ་སྐྱེ་བ་དང༌། བྱ་བ་བྱེད་
པའི་རིགས་པ་ནི་ཡང་དག་པའི་ལྟ་བ་མཐོང་བའི་ལམ་སྐྱེ་བ་ན་་
འབྲས་བུ་མཐོང་སྤང་སྤོང་བའི་བྱ་བ་དང་ལྡན་པ་དང་འཐད་པ་
སྒྲུབ་པའི་རིགས་པ་ནི་མངོན་སུམ་ལ་སོགས་པའི་ཚད་མས་གཞལ་་་
བྱ་རྣམ་པར་འབྱེད་པ་དང་ཆོས་ཉིད་ཀྱི་རིགས་པ་ནི་བསམ་གྱིས་་་
མི་ཁྱབ་པའི་གནས་ཏེ་ཅིའི་ཕྱིར་ཚུལ་བཞིན་ཡིད་ལ་བྱེད་པ་ལས་་་་
ཡང་དག་པའི་ལྟ་བར་འགྱུར་ཞེའམ་དེ་ལས་འབྲས་བུ་ཉོན་མོངས་པ་
སྤོང་བར་འགྱུར་ཞེས་བྱ་བ་དེ་ལྟ་བུ་ལ་སོགས་པར་བསམ་པར་བྱ་བ་
ནི་མ་ཡིན་ནོ། །དེ་ལྟར་རིགས་པ་བཞིར་ནི་ཤེས་པར་བྱའོ། །ཐོག་
མར་ཀུན་ནས་བསླངས་བའི་བསམ་པ་དང་ནི་གསུང་རབ་བཤད་
པ་ཉིད་དང་བྱ་བ་ལ་སྦྱོར་བ་དང་ནི་ཚོགས་བསགས་པ་དག་་་་་
དང་ཐོབ་བྱ་འགྲུབ་པའི་རབ་ཏུ་དབྱེ་བ་ཡིས་ཐེག་པ་རྣམ་པ་
གསུམ་དུ་འདོད་དེ་དེ་དག་དམན་པ་ནི་ཉན་ཐོས་ཀྱི་ཐེག་པ་དང་།
འབྲིང་ནི་རང་སངས་རྒྱས་དང་མཆོག་ནི་ཐེག་པ་ཆེན་པོ་སྟེ་བསམ་་་
པ་དང་འདོད་པ་ཇི་ལྟ་བར་ཆོས་བཤད་པ་ཡིན་ནོ། །ཆོས་བཤད་པ་
ཇི་ལྟ་བར་དེ་ལ་སྦྱོར་རོ། །སྦྱོར་བ་ཇི་ལྟ་བར་ཚོགས་སྩོགས་སོ། །
ཚོགས་ཇི་ལྟ་བར་བྱང་ཆུབ་ཡང་དག་པར་འགྲུབ་པོ། །ཡོངས་སུ་ཚོལ་
བའི་རྣམ་པར་དབྱེ་བ་ལ་དངོས་པོ་ལ་མིང་དང་མིང་ལ་དངོས་པོ་
དག་ཕན་ཚུན་དུ་གློ་བུར་བ་ནི་ཉིད་དུ་བཙལ་བ་དང་དེ་གཉིས་
འབྲེལ་བ་ལ་ངོ་བོ་ཉིད་དང་ཁྱད་པར་འདོགས་པ་རྣམ་པ་གཉིས་་
238



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པོ་ཡང་འདིར་གློ་བུར་བ་དེ་ཙམ་ཉིད་དུ་ཚོལ་བའོ། །ཆོས་རྣམས་
ཡང་དག་པ་ཇི་ལྟ་བ་བཞིན་དུ་ཤེས་པ་ནི་མིང་དང་དངོས་པོ་དང་་་
ངོ་བོ་ཉིད་དང་ཁྱད་པར་ཏེ་བཞི་པོ་ཐམས་ཅད་དམིགས་སུ་མེད་
པའི་ཕྱིར་ཡང་དག་པ་ཇི་ལྟ་བར་ཤེས་པའི་ཡེ་ཤེས་རྣམ་པ་བཞི་་
སྟེ་ས་རྣམས་ཀུན་ལ་བརྟན་པ་བྱང་ཆུབ་སེམས་དཔའ་ཡི་རང་་་
གཞན་གྱི་དོན་ཀུན་སྒྲུབ་པར་བྱེད་པར་འགྱུར་རོ། །འོ་ན་འཁོར་
བར་འཆིང་བྱེད་དེ་གང་ཡིན་ཞེ་ན་འཆིང་བ་ཡི་ནི་རྟེན་གྱི་རྒྱུ་
མཚན་སྣོད་ཀྱི་འཇིག་རྟེན་དག་དང་ལོངས་སྤྱོད་ཀྱི་རྒྱུ་མཚན་
གཟུགས་སོགས་ཡུལ་ལྔ་དང་ས་བོན་གྱི་རྒྱུ་མཚན་ཀུན་གཞིའི་རྣམ་
པར་ཤེས་པ་སྟེ་འདིར་སེམས་དང་སེམས་ལས་བྱུང་བ་རྣམས་་་་
རྟེན་མིག་ལ་སོགས་པ་དང་བཅས་པ་ས་བོན་ཀུན་གཞི་དང་བ
བཅས་ཏེ་བཅིངས་སོ། །འོ་ན་འཁོར་བ་ལས་གྲོལ་བའི་ཐབས་དེ་
གང་ཞེ་ན་དེ་ལ་མདུན་དུ་བཞག་པའི་མཚན་མ་ཐོས་པ་དང་
སམ་པ་དང་སྒོམ་པའི་སྦྱོར་བས་དམིགས་པར་བྱས་པ་ཀུན་
བརྟགས་པ་གང་ཡིན་པ་དང་འབད་པས་ཀུན་ཏུ་བརྟགས་པ་མ་་
ཡིན་པ་རང་བཞིན་གྱིས་དམིགས་པའི་བདག་ཉིད་འདུག་པ་གང་
ཡིན་པ་དེ་དག་ཐམས་ཅད་རྣམ་པར་འཇིག་པའི་བློ་ལྡན་གྱིས་་་
བྱང་ཆུབ་མཆོག་ནི་ཐོབ་པར་འགྱུར་དེ་བཞིན་ཉིད་ལ་
དམིགས་པའི་ཡེ་ཤེས་ཀྱིས་ཡོངས་སུ་གྲུབ་པ་ཉིད་ཤེས་པ་དང་་་་
གཉིས་སུ་འཛིན་པ་རྣམ་པར་སྤངས་པ་ཉིད་ཀྱིས་ཀུན་བརྟགས་་་མ
239



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མདང་གནས་ངན་ལེན་གྱི་ལུས་མངོན་སུམ་པ་ཉིད་ཀྱིས་གཞན་
གྱིས་དབང་ཡོངས་སུ་ཤེས་པས་བློ་དང་ལྡན་པ་རྣམས་གནས་ངན་་་
ལེན་དེ་ཟད་པར་བྱེད་པར་འདོད་དོ། །ཉན་ཐོས་རྣམས་ཀྱིས་
མཚན་མ་དང་མཚན་མ་མེད་པ་དག་ཐ་དད་པ་ཉིད་དུ་མཐོང་བས་་
མཚན་མ་ཐམས་ཅད་ཡིད་ལ་མི་བྱེད་པ་དང་མཚན་མ་མེད་པའི་་་་
དབྱིངས་ཡིད་ལ་བྱེད་པའི་སྒོ་ནས་མཚན་མ་མེད་པ་ལ་སྙོམས་པར་་་
འཇུག་ལ་བྱང་ཆུབ་སེམས་དཔའ་རྣམས་ཀྱི་དེ་བཞིན་ཉིད་ལ་་་་་་
དམིགས་པའི་ཡེ་ཤེས་ནི་དེ་བཞིན་ཉིད་ལས་མ་གཏོགས་པའི་
མཚན་མ་མ་མཐོང་བས་མཚན་མ་དང་མཚན་མེད་ཀྱི་རྣམ་པ་ཐ་་་་
དད་མེད་པར་བསྒོམས་ཤིང་ཡོད་པའི་དོན་དེ་བཞིན་ཉིད་དང་་་
མེད་པའི་དོན་བདག་གཉིས་ཀྱི་མཚན་མ་མངོན་སུམ་པ་སྟེ་རྣམ་་
པར་རྟོག་པ་ཇི་ལྟ་བ་བཞིན་དོན་ཐམས་ཅད་གྲུབ་པའི་སྒོ་ནས་རྣམ་་
པར་རྟོག་པ་ལ་དབང་འབྱོར་བ་ཉིད་ཅེས་བྱའོ། །བྱིས་པ་རྣམས་
ཡང་དག་པ་མཐོང་བ་ཉིད་བསྒྲིབས་ནས་ཡང་དག་པ་མ་ཡིན་།
པའི་གཟུང་འཛིན་ཀུན་ཏུ་སྣང་ལ་བྱང་ཆུབ་སེམས་དཔའ་་་་་་
རྣམས་ཡང་དག་པ་མ་ཡིན་པ་དེ་བསལ་ནས་ཡང་དག་ཉིད་ནི་་་
ཀུན་ཏུ་སྣང་ངོ༌། །དོན་མེད་པ་གཟུང་འཛིན་གྱི་མཚན་མ་དང་
དོན་ཡོད་པ་དེ་བཞིན་ཉིད་དག་རིམ་པ་ལྟར་མི་སྣང་བ་དང་སྣང་
བ་ཡིན་ཞེས་བྱ་བ་དེ་ནི་གནས་གཞན་དུ་གྱུར་པ་སྟེ་རང་གི་་་་་
སེམས་ལ་འདོད་དགུར་སྤྱོད་པའི་ཕྱིར་ཐར་བ་ཡིན་ནོ། །ཞིང་,
240



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
དག་པའི་ཐབས་ནི་ཕྱིའི་དོན་རྒྱ་ཆེན་པོ་སྣོད་ཀྱི་འཇིག་རྟེན་འདི་་་
རྣམ་པ་ཐམས་ཅད་དུ་གཞན་དང་གཞན་རིགས་མཐུན་པར་་་
སྣང་བ་ན་དེ་ཉིད་འདི་ཡིན་ནོ་སྙམ་པ་ནི་སངས་རྒྱས་ཀྱི་ཞིང་་་་་་
ཡོངས་སུ་དག་པར་བྱ་བ་ལ་བར་ཆད་བྱེད་པ་ཡིན་པ་དེ་ལྟ་བས་
ན་དེ་ཡོངས་སུ་ཤེས་པར་བྱས་ནས་བར་ཆད་དེ་སྤང་ངོ་དཔག་་་
ཏུ་མེད་པ་རྣམ་པར་དབྱེ་བའི་ཕྱིར་བཤད་པ་ནི་ཡོངས་སུ་སྨིན་
པར་བྱ་བའི་དངོས་པོ་ནི་སེམས་ཅན་གྱི་ཁམས་དང་རྣམ་པར་སྦྱང་
བར་བྱ་བ་ནི་སྣོད་ཀྱི་འཇིག་རྟེན་དང་ཐོབ་པར་བྱ་བ་ནི་ཆོས་ཀྱི་་་་
དབྱིངས་དང་ཡོངས་སུ་སྨིན་པར་རུང་བར་བྱ་བ་ནི་གདུལ་བྱའི་་་་
ཁམས་དང་ཡང་དག་པར་བཤད་པའི་དངོས་པོ་ནི་འདུལ་བའི་་
ཐབས་ཏེ་བློ་ལྡན་རྣམས་ཀྱི་དཔག་ཏུ་མེད་པའོ། །བཤད་པའི་
འབྲས་བུ་རྣམ་པར་དབྱེ་བ་ནི་བཤད་པ་ལ་ཞུགས་པའི་བྱང་ཆུབ་་་་་
སེམས་དཔའི་འཁོར་ཁ་ཅིག་ལ་བྱང་ཆུབ་སེམས་ནི་སྐྱེ་བ་དང་ལ་
ལ་ནི་མི་སྐྱེ་བ་ཡི་བཟོད་པ་ཐོབ་པ་ཉིད་དང་འགའ་ཞིག་ལ་དྲི་མ་
མེད་པའི་མིག་ནི་ཐེག་པ་དམན་པས་བསྡུས་པ་སྐྱེ་བ་དང་གཞན་་
དག་ཟག་པ་ཟད་པ་ཉིད་དང་ནི་དེ་འཛིན་པས་དམ་ཆོས་ཀྱང་་་
ཡུན་རིང་དུ་གནས་པ་དང་། དོན་བྱེ་བྲག་ཏུ་མི་ཤེས་པ་རྣམས་
ཀྱི་ཤེས་པ་དང་ཐེ་ཚོམ་ཟ་བ་རྣམས་ཀྱི་ཐེ་ཚོམ་ཡང་གཅོད་པ་དང་་་
ངེས་པ་རྣམས་དམ་པའི་ཆོས་ཀྱི་དགའ་བའི་རོ་ཁ་ན་མ་ཐོ་བ་མེད་་་་
པ་རྒྱ་ཆེན་པོ་ལ་ལོངས་སྤྱོད་པ་ཉིད་དག་ནི་ཆོས་བཤད་པ་དེ་ལ་
241



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཞུགས་པ་བློ་ལྡན་གྱི་བཤད་པའི་འབྲས་བུ་ཡིན་ཞེས་བྱའོ། །
ཐེག་པ་ཆེན་པོ་ཉིད་རྣམ་པར་དབྱེ་བ་ལ་མདོ་སྡེ་ལ་སོགས་པའི་ཆོས་
རྒྱ་ཆེན་པོ་དཔག་ཏུ་མེད་པ་ལ་དམིགས་པས་དམིགས་པ་ཆེ་བ་་་
ཉིད་དང་ནི་དེ་བཞིན་དུ་རང་དང་གཞན་གྱི་དོན་སྒྲུབ་པ་་་་་་་
གཉིས་དག་དང་རྟོགས་པའི་དུས་ན་གང་ཟག་དང་ཆོས་ལ་བདག་་
མེད་པར་ཤེས་པའི་ཡེ་ཤེས་དང་བསྐལ་པ་གྲངས་མེད་པར་གུས་་་་
རྟག་གི་བརྩོན་འགྲུས་རྩོམ་པ་དང་འཁོར་བ་ཡོངས་སུ་མི་གཏོང་་་
ཞིང་ཀུན་ནས་ཉོན་མོངས་པ་མེད་པའི་ཐབས་ལ་མཁས་པར་་་་་
གྱུར་པ་དང་། ཡང་དག་འགྲུབ་པ་ཆེན་པོ་སྟོབས་དང་མི་
འཇིགས་པ་དང་སངས་རྒྱས་ཀྱི་ཆོས་མ་འདྲེས་པ་རྣམས་དང་
སངས་རྒྱས་ཕྲིན་ལས་ཆེན་པོ་ཡང་དང་ཡང་དུ་མངོན་པར་བྱང་་
ཆུབ་པ་དང་མྱ་ངན་ལས་འདས་པ་སྟོན་པ་སྟེ་ཆེན་པོ་འདི་རྣམས་་་
དང་ལྡན་པའི་ཕྱིར་ཐེག་ཆེན་ཞེས་ནི་ངེས་པར་བརྗོད་པ་ཡིན་
ནོ༑ །ཐེག་ཆེན་གྱི་དོན་མཐའ་དག་བསྡུས་ཏེ་བསྟན་པ་ནི་དང་པོ་
ཐེག་ཆེན་གྱི་རིགས་ལ་གནས་པ་དང་ཐེག་པ་ཆེན་པོའི་ཆོས་ལ་་་༌༌
མོས་པ་དང་དེ་བཞིན་དུ་བྱང་ཆུབ་མཆོག་ཏུ་སེམས་ནི་བསྐྱེད་་་
པ་དང་སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་རྣམས་སྒྲུབ་པ་་་་༌་
དང་བྱང་ཆུབ་སེམས་དཔའི་སྐྱོན་མེད་པ་ས་དང་པོ་ལ་འཇུག་པ་
ཉིད་དང་ས་བདུན་པའི་བར་སེམས་ཅན་རྣམས་ཡོངས་སུ་སྨིན་་
པར་བྱེད་པ་དང་ཕྱིར་མི་ལྡོག་པའི་ས་གསུམ་ལ་ཞིང་ནི་རྣམ་པར་
242



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
སྦྱོང་བ་དང་ཡང་དེ་ཉིད་དུ་མཐའ་གཉིས་ལ་མི་གནས་པའི་མྱ་་་༌
ངན་འདས་པ་དང་སངས་རྒྱས་ཀྱི་ས་ལ་མངོན་པར་བྱང་ཆུབ་པ་
མཆོག་གི་མཛད་པ་དང་ཆོས་སྟོན་པའོ། །བྱང་ཆུབ་སེམས་དཔའ་
རྣམ་པར་དབྱེ་བའི་དབང་དུ་བྱས་ཏེ་བཤད་པ་གཅིག་སྟེ་ཚོགས་་་་་
སྦྱོར་ལ་གནས་པ་ནི་མོས་པ་དང་ལྡན་པ་དང་ལྷག་པའི་བསམ་་
པ་དག་པ་ས་དང་པོ་ལ་གནས་པ་ནི་དེ་ལས་གཞན་དང་ས་གཉིས་
པ་ནས་དྲུག་པའི་བར་མཚན་མ་ལ་སྤྱོད་པ་དང་ནི་བདུན་པ་་་་
མཚན་མ་མེད་པར་སྤྱོད་པ་དང་དེ་ཡན་ཆད་མངོན་པར་འདུ་་་་
བྱེད་པ་མེད་པར་སྤྱོད་པ་སྟེ་ལྔ་པོ་འདི་དག་མོས་སྤྱོད་ནས་ས་
བཅུ་པའི་བར་གྱི་ས་ཀུན་ལ་བྱང་ཆུབ་སེམས་དཔའ་ཡིན་ཞེས་་
བྱའོ༑ །འདོད་པའི་ཡོན་ཏན་ལ་མ་ཆགས་པ་སྦྱིན་པ་དང་ལུས་
ངག་ཡིད་ཀྱི་ལས་གསུམ་རྣམ་པར་དག་པ་ཚུལ་ཁྲིམས་དང་ཁྲོ་བ་
ཟིལ་གྱིས་གནོན་པ་བཟོད་པ་དང་ཡོན་ཏན་མཆོག་ལྷུར་ལེན་པ་
བརྩོན་འགྲུས་དང་དམིགས་པའི་ཆོས་ལས་མི་གཡོ་བ་བསམ་
གཏན་དང་དེ་ཁོ་ན་ཉིད་ཟབ་མོ་མཐོང་བའི་ཤེས་རབ་བསྐྱེད་
ཅིང་བྱང་ཆུབ་ལ་དགའ་བས་སྨོན་པ་དང་ལྡན་པ་ནི་བྱང་ཆུབ་་་
སེམས་དཔའ་ཡིན་ནོ། །ལུས་དང་སྲོག་ལ་མི་ལྟ་བར་གཞན་
ཕན་འདོགས་པར་འདོད་པ་དང་གནོད་པ་མེད་པའི་རང་
བཞིན་དུ་ལྟ་བ་དང་གཞན་གྱིས་གནོད་པ་བྱས་པ་དང་དུ་ལེན་་
པ་དང་སྡུག་བསྔལ་གྱིས་མི་ཞུམ་པ་བརྟན་པ་དང་རྟག་ཏུ་བསམ་་་བསམ་་་་་་་་་
ལ་
243



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གཏན་གྱི་བདེ་ལ་མ་ཆགས་པས་བག་ཡོད་པ་དང་གསུང་རབ་ལ་་་་
མང་དུ་ཐོས་པ་དང་གཞན་གྱི་དོན་ལ་བརྩོན་པ་ནི་བྱང་ཆུབ་
སེམས་དཔའ་ཡིན་ནོ། །རང་གིས་ལོངས་སྤྱོད་ཡོངས་སུ་གཟུང་
བའི་ཉེས་དམིགས་ཤེས་པ་དང་ལོངས་སྤྱོད་ལ་མ་ཆགས་པས་་་་
དེ་སྤོང་སྟེ་རབ་ཏུ་བྱུང་བ་དང་གཞན་གྱིས་གནོད་པ་བྱས་ཀྱང་ཞེ་་་་
ལ་ཁོན་དུ་མི་འཛིན་པ་དང་སྒོམ་པའི་རྣལ་འབྱོར་གྱི་རྒྱུ་མཚན་་
ཞི་གནས་དང་རབ་ཏུ་འཛིན་པ་དང་བཏང་སྙོམས་ལ་མཁས་ལ་ལྟ་
ངན་མེད་ཅིང་ཐེག་ཆེན་གྱི་མདོ་ཡི་ནང་དུ་དེ་ལྟར་བསྟན་པ་ལ་་་་
རབ་ཏུ་གནས་པ་ནི་བྱང་ཆུབ་སེམས་དཔའ་ཡིན་ནོ། །བརྩེ་བ་
དང་ལྡན་པ་དང་ངོ་ཚ་ཤེས་པའི་ཡོན་ཏན་ལ་གནས་པ་དང་་
སྡུག་བསྔལ་ཐམས་ཅད་དང་དུ་ལེན་པ་དང་རང་གི་བདེ་བ་ལ་་
མ་ཆགས་པ་དང་དྲན་པ་གཙོ་བོར་བཏོན་ཏེ་སེམས་མཉམ་པར་་་་་
བཞག་པ་དང་མི་རྟོག་པའི་ཡེ་ཤེས་དེ་ལ་ཤིན་ཏུ་མཉམ་པར་་་་་་
བཞག་པའི་བདག་ཉིད་དང་ཐེག་པ་གཞན་གྱིས་མི་འཁྲུགས་པ་་
ནི་བྱང་ཆུབ་སེམས་དཔའ་ཡིན་ནོ། །གཞན་གྱི་སྡུག་བསྔལ་སེལ་
བ་ལ་བརྩོན་པ་དང་གཞན་སྡུག་བསྔལ་བར་མི་བྱེད་པ་ཉིད་དང་
རང་གིས་སྡུག་བསྔལ་ཐམས་ཅད་བཟོད་པ་དང་གཞན་གྱི་དོན་
སྒྲུབ་པ་ལ་སྡུག་བསྔལ་གྱིས་འཇིགས་པ་མེད་པ་དང་འདོད་པ་ལ་་
འདོད་ཆགས་དང་བྲལ་བས་སྡུག་བསྔལ་གྱི་སྡུག་བསྔལ་ལས་རྣམ་་
པར་གྲོལ་བ་དང་སྡུག་བསྔལ་ལ་འཁོར་གསུམ་དུ་མི་རྟོག་པ་དང་་
244



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
སྡུག་བསྔལ་གྱི་རང་བཞིན་ཅན་གྱི་འཁོར་བ་མི་འདོར་བར་ཁས་
ལེན་པ་ནི་བྱང་ཆུབ་སེམས་དཔའ་ཡིན་ནོ། །སེར་སྣའི་ཆོས་ལ་
མི་དགའ་བ་དང་ཚུལ་ཁྲིམས་བསྲུང་བ་ནི་རང་བཞིན་གྱི་ཆོས་ལ་
དགའ་བ་དང་ཁོང་ཁྲོའི་ཆོས་ལ་སྨོད་ཅིང་དགེ་བའི་ཆོས་ལ་
མངོན་པར་བརྩོན་པ་དང་སྙོམས་པར་འཇུག་པའི་ཆོས་ལ་་་་་་༌
དབང་བ་དང་ཆོས་རྣམས་ལ་མི་ཤེས་པའི་མུན་པ་མེད་པ་དང་་་
བྱང་ཆུབ་མཆོག་གི་ཆོས་ལྷུར་ལེན་པ་གཙོ་བོར་བྱེད་པ་བྱང་ཆུབ་
སེམས་དཔའ་ཡིན་ནོ། །ལོངས་སྤྱོད་ལ་བག་ཡོད་པར་བྱས་ཏེ་
སྦྱིན་པ་དང་བསླབ་བྱར་ངེས་པ་ལ་བག་ཡོད་པར་བྱས་ཏེ་སློབ་པ་་
དང་རང་དང་གཞན་གྱིས་སེམས་ཁོང་ཁྲོ་བ་ལས་བསྲུང་བ་ལ་་་་་་
བག་ཡོད་པ་དང་དགེ་བ་ལ་བག་ཡོད་པ་བསྒྲུབ་པ་དང་བསམ་
གཏན་གྱི་བདེ་བ་ལ་བག་ཡོད་པ་དང་ཡང་དག་པ་ཇི་ལྟ་བ་བཞིན་
ཤེས་པའི་ཆོས་ལ་བག་ཡོད་པ་དང་ཐེག་པ་གཞན་ལ་བག་ཡོད་་་
པས་དེ་ལ་འཇུག་པ་སྤོང་བ་ནི་བྱང་ཆུབ་སེམས་དཔའ་ཡིན་ནོ། །
མ་གུས་པས་སློང་བ་པོ་ལ་ཁྱད་དུ་བསད་པ་ལ་ངོ་ཚ་བ་དང་ཉེས་་་
པ་ཆུང་ངུ་ལ་ཡང་ངོ་ཚ་བ་དང་མི་བཟོད་པ་ལ་ངོ་ཚ་བ་དང་་་་
སྦྱོར་བ་ལས་ཡོངས་སུ་ཉམས་པ་ལ་ངོ་ཚ་བ་དང་། སེམས་ཡུལ་ལ་
རྣམ་པར་འཕྲོ་བ་ལ་ངོ་ཚ་བ་དང་ཆོས་ལ་བདག་མེད་པར་མ་་་
རྟོགས་པའི་ལྟ་བ་ཆུང་ངུ་ལ་ངོ་ཚ་བ་དང་ཐེག་པ་གཞན་
ཞུགས་པས་ངོ་ཚ་བ་ནི་བྱང་ཆུབ་སེམས་དཔའ་ཡིན་ནོ་ཚིགས་སུ་་་་
མ
245



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་པ ས་བཅད་པ་འདི་དག་ཐམས་ཅད་ཀྱིས་ནི་རྣམ་གྲངས་གཞན་གྱིས་ཕ་་་
རོལ་ཏུ་ཕྱིན་པ་དྲུག་སྒྲུབ་པ་དང་བྱང་ཆུབ་ཆེན་པོར་སྨོན་པའི་སྒོ་་་
ནས་བྱང་ཆུབ་སེམས་དཔའ་མཚན་ཉིད་རིག་པར་བྱའོ། །སྦྱིན་པ
ཚེ་འདི་དང་ཚུལ་ཁྲིམས་གྱིས་བདེ་འགྲོར་སྐྱེ་བས་ཕ་རོལ་དང་ནི་་་
བཟོད་པས་བཏང་སྙོམས་སུ་འཇོག་པ་དང་བརྩོན་འགྲུས་ཀྱིས་་་་
དགེ་བའི་གྲོགས་མངོན་པར་འདུ་བྱེད་པ་ལྡན་པ་དང་བསམ་
གཏན་གྱིས་རྫུ་འཕྲུལ་སོགས་ལ་དབང་འབྱོར་བ་ཉིད་ཐོབ་པ་་་་་་
དང་ཤེས་རབ་ཀྱིས་ཆོས་ཐམས་ཅད་བདག་མེད་པ་མཚུངས་པར་་
སྟོན་པ་དང་སངས་རྒྱས་ཐོབ་པ་ན་འབྲས་བུ་ཆེན་པོ་ཡིས་བྱང་་་
ཆུབ་སེམས་དཔའ་རྣམས་གཞན་ལ་ཕན་འདོགས་པར་བྱེད་པ་་་
ལ་འཇུག་གོ་བྱང་ཆུབ་སེམས་དཔའི་མཚན་གྱི་རྣམས་གྲངས་ནི་
བཅུ་དྲུག་སྟེ་རྟག་ཏུ་བྱང་ཆུབ་དང་སེམས་ཅན་པ་དམིགས་པས་་
བྱང་ཆུབ་སེམས་དཔའ་དང་ཆེན་པོ་བདུན་དང་ལྡན་པས
སེམས་དཔའ་ཆེ་དང་ཟབ་ཅིང་རྒྱ་ཆེ་བའི་དོན་རྟོགས་པས་བློ་
ལྡན་ཉིད་དང་ཡུལ་གྱི་རང་བཞིན་མ་ནོར་བར་རྟོགས་པས་བསལ་
བའི་མཆོག་དང་རྒྱལ་བ་རྣམས་ཀྱི་སྲས་སུ་གྱུར་པས་རྒྱལ་སྲས་་་་་
དང་ཤེས་རབ་ཕུན་སུམ་ཚོགས་པས་རྒྱལ་བའི་གཞི་དང་ནི་མི་་་་་
མཐུན་པའི་ཕྱོགས་རྣམས་འཇོམས་པའི་རྩལ་དང་ལྡན་པས་རྒྱལ་་་་་
བྱེད་དང་སྙིང་རྗེ་ཆེ་བས་རྒྱལ་བའི་མྱུ་གུ་དང་བདུད་ཀྱི་མཐུ་་་
བཅོམ་པར་ནུས་པས་རྩལ་ལྡན་དང་ནི་རྟོགས་རིགས་ཕུལ་དུ་བྱུང་
246



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པབས་འཕགས་པ་མཆོག་དང་འགྲོ་བའི་ཁ་ལོ་སྒྱུར་བས་དེད་
དཔོན་དང་ནི་སྙན་པར་གྲགས་པས་གྲགས་པ་མཆོག་དང་སྙིང་་་
རྗེའི་གཞན་དབང་དུ་གྱུར་པས་སྙིང་རྗེ་ཅན་དང་ཚོགས་གཉིས་་་་་
རླབས་པོ་ཆེ་བསགས་པས་བསོད་ནམས་ཆེན་པོ་དང་ཡོན་ཏན་ལ་་
དབང་བསྒྱུར་བས་དབང་ཕྱུག་དང་དེ་བཞིན་དུ་ཆོས་མིན་གྱི་བྱ་་་
བ་སྤངས་པས་ཆོས་དང་ལྡན་པའོ། །ཡང་རྟོགས་པའི་ཁྱད་པར་
རྣམ་པ་ལྔས་བྱང་ཆུབ་སེམས་དཔའ་ཞེས་བྱ་སྟེ་གང་ཟག་དང་ཆོས་་་
ལ་བདག་མེད་པའི་དེ་ཁོ་ན་ཉིད་བཟང་པོ་རྟོགས་པ་དང་རང་་་་
དང་གཞན་གྱི་དོན་ཆེན་པོ་ལེགས་པར་རྟོགས་པ་དང་ཤེས་བྱའི་་་
དོན་ཀུན་རྟོགས་པ་དང་ཡོངས་སུ་མྱ་ངན་ལས་འདས་པ་ཀུན་ཏུ་
སྟོན་ན་ཡང་མི་ཟད་པར་རྟོགས་པ་དང་གདུལ་བྱ་འདུལ་བའི་་་་་
ཐབས་རྣམས་རྟོགས་པར་འགྱུར་བའི་ཁྱད་པར་གྱི་རྒྱུ་དེས་ན་་
བྱང་ཆུབ་སེམས་དཔའ་ཞེས་བྱའོ། །ཉོན་ཡིད་ཀྱི་བདག་ཏུ་
བཟུང་བའི་གཞིར་གྱུར་པ་ཀུན་གཞིའི་རྣམ་པར་ཤེས་པ་རྗེས་སུ་་་
རྟོགས་པ་དང་བདག་ཏུ་ལྟ་བ་ཕྲ་མོ་ཉོན་མོངས་པ་ཅན་གྱི་ཡིད་་་་
རྟོགས་པ་དང་རྣམ་པར་རིག་པ་སྣ་ཚོགས་པའི་རྣམ་ཤེས་དྲུག་པོ་
རྣམ་པར་རྟོགས་པ་དང་དེ་དག་ཀུན་ཀྱང་ཡང་དག་པ་མིན་་་་་
པར་རྟོག་པ་གཞན་དབང་ཡིན་པར་རྟོགས་པའི་ཕྱིར་རྒྱུ་དེས་ན་
བྱང་ཆུབ་སེམས་དཔའ་ཞེས་བྱའོ། །མ་རྟོགས་པ་སྟེ་མ་རིག་
པ་རྟོགས་པ་དང་དེའི་གཉེན་པོ་རིག་པ་ཡེ་ཤེས་ཀྱི་རྗེས་སུ་རྟོགས་པ
པ
247



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པའི་ཚུལ་རྟོགས་པ་དང་ཀུན་བརྟགས་ཀྱིས་ཇི་ལྟར་བརྟགས་པའི་་་
དངོས་པོ་རྣམས་མེད་པར་རྟོགས་པ་དང་གཞན་གྱི་དབང་རབ་་་
ཏུ་སྐྱེ་བར་རྟོགས་པ་དང་གཟུང་འཛིན་གཉིས་སུ་ལྟ་བས་ཆོས་་་་་
ཉིད་མ་རྟོགས་པར་རྟོགས་པ་ནི་ཡོངས་གྲུབ་སྟེ་དེ་ལྟར་སོ་སོར་་་
རྟོགས་པའི་རྒྱུ་དེས་ན་བྱང་ཆུབ་སེམས་དཔའ་ཞེས་བྱའོ། །
བདག་གཞན་གཉིས་སུ་སྣང་བ་ཡང་དོན་ལ་གཉིས་སུ་མེད་པར་་་་་
རྟོགས་པ་དང་དོན་དམ་སྟེ་ཡོངས་སུ་གྲུབ་པ་རྟོགས་པ་དང་་་་
ཀུན་བརྟགས་པར་འཛིན་གྱི་རང་བཞིན་ཅན་གྱི་དོན་ཀུན་རྟོགས་་་པ
པ་དང་ཤེས་བྱ་མཐའ་དག་གི་དོན་རྟོགས་པ་དང་རྟོགས་བྱ་་་་
ཡུལ་དང་རྟོགས་གཞི་དབང་པོ་དང་རྟོགས་པ་རྣམ་པར་ཤེས་པ་་་་
རྟོགས་པའི་རྒྱུ་དེས་ན་བྱང་ཆུབ་སེམས་དཔའ་ཞེས་བྱའོ། 
།
གྲུབ་པར་གྱུར་པ་སངས་རྒྱས་ཀྱི་བྱང་ཆུབ་རྟོགས་པ་དང་དགའ་་
ལྡན་གྱི་གནས་ན་བཞུགས་པ་རྟོགས་པ་དང་ཡུམ་གྱི་ལྷུམས་སུ་་་་
འཇུག་པའི་ཚུལ་རྗེས་སུ་རྟོགས་པ་དང་སྐུ་བལྟམས་པ་ལ་སོགས་་་་
པའི་རིམ་པ་རྟོགས་པ་དང་གཞན་གྱིས་རབ་ཏུ་རྟོགས་པའི་་་་་་
ཐབས་དང་ཐེ་ཚོམ་བསལ་བ་གཉིས་ཀྱིས་ཕྱིར་ཆོས་ཀྱི་འཁོར་ལོ་་་་
བསྐོར་བ་རྟོགས་པ་སྟེ་རྒྱུ་དེས་ན་བྱང་ཆུབ་སེམས་དཔའ་ཞེས་་
བྱའོ༑ །བློ་དང་ལྡན་པ་རྣམས་ཀྱི་རྟོགས་པ་ལ་དུས་ཀྱི་སྒོ་ནས་བློ་
ཐོབ་པ་འདས་པ་དང་མ་ཐོབ་པ་མ་འོངས་པ་དང་ཐོབ་པ་རབ་ཏུ་
གནས་པ་ད་ལྟ་བ་རྣམས་དང་ཡང་རང་གིས་རྟོགས་པ་དང་་་་་་་་
248



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
དང་༑ ཡང་མཆོག་གཞན་ལས་རྗེས་སུ་རྟོགས་པ་ནི་ནང་དང་ཕྱིའི་སྒོ་ནས་དང་ཡང་་
རགས་པ་དང་། ཕྲ་བའི་སྒོ་ནས་ཕྱེ་ན་སོ་སོར་འཆད་བློ་སྟེ་ཐོས་
བསམ་གྱིས་རྟོགས་པ་དང་བརྗོད་མེད་དེ་སྒོམ་བྱུང་གི་རྟོགས་པ་་་་
་མཆོག་དམན་གྱི་སྒོ་ནས་ང་བཅོམ་པས་བརྒྱད་པ་ཡན་
ཆད་དང་ང་ཅན་ས་བདུན་པ་མན་ཆད་དང་ཡང་རིང་བ་དང་ཉེ་་་
བའི་སྒོ་ནས་བློ་གྲོས་མ་སྨིན་པ་ས་དགུ་པ་མན་ཆད་དང་ཡང་།
དག་པར་སྨིན་པ་ས་བཅུ་པའོ། །ཐེག་པ་ཆེན་པོ་མདོ་སྡེའི་
རྒྱན་ལས། ཡོན་ཏན་གྱི་ལེའུ་སྟེ་ཉི་ཤུ་པའོ།། །།
རྟགས་ཀྱི་རྣམ་པར་དབྱེ་བ་ནི་སེམས་ཅན་ཡོངས་སུ་བཟུང་བའི་
བརྩེ་བ་དང་སེམས་ཅན་རྣམས་སངས་རྒྱས་ཀྱི་བསྟན་པ་ལ་མོས་པ་་
ཐོབ་པའི་ཕྱིར་སྙན་པར་སྨྲ་བ་དང་བྱ་དཀའ་བའི་སྤྱོད་པ་ལ་
སེམས་མི་སྐྱོ་བས་བརྟན་པ་ཉིད་དང་ལག་པ་བརྐྱང་སྟེ་ཟང་ཟིང་
སྦྱིན་པར་བྱེད་པ་ཉིད་དང་དགོངས་པ་ཟབ་མོ་ངེས་པར་འགྲེལ་
ཏེ་ཆོས་ཀྱི་སྦྱིན་པ་བྱེད་པ་འདི་དག་བློ་ལྡན་རྣམས་ཀྱི་རྟགས་སོ། །
དེ་དག་ལས་བརྩེ་བས་ཡོངས་སུ་གཟུང་བ་དང་མོས་པ་ཐོབ་པའི་་
ཕྱིར་སྙན་པར་སྨྲ་བ་དང་བརྟན་པས་མི་སྐྱོ་བ་དང་ཕྱི་མ་གཉིས་་་་
ཀྱིས་ཟང་ཟིང་དང་ཆོས་ཀྱི་བསྡུ་བའི་ཕྱིར་སྔ་མ་བསམ་པ་དང་་་
གཞན་བཞི་ནི་སྦྱོར་བ་ལས་ཏེ་རྟགས་ལྔར་རྣམ་པར་ཤེས་པར་་
བྱའོ༑ །རྟེན་གྱི་དབྱེ་བ་ནི་བྱང་ཆུབ་སེམས་དཔའ་དུས་རྟག་ཏུ་ནི་
249



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཁྱིམ་པ་འཁོར་ལོས་སྒྱུར་བའི་རྒྱལ་པོ་རྣམས་སུ་གྱུར་ནས་སྐྱེ་བ་
ཐམས་ཅད་དུ་སེམས་ཅན་རྣམས་ཀྱི་དོན་བྱེད་དོ། །ས་རྣམས་
ཀུན་ལ་བློ་ལྡན་གྱི་རབ་བྱུང་མཁན་སློབ་ལས་ལེན་པས་ཐོབ་པ་་་
དང་ཆོས་ཉིད་ཀྱིས་ནི་ཐོབ་པ་སྔ་མ་ལས་གཞན་དུ་གྱུར་པ་དང་།
སྤྲུལ་པའི་སྐུ་རབ་ཏུ་བྱུང་བ་སྟོན་པར་བྱེད་པ་རྣམས་ཡིན་ལ་དེ་་་
ལས་རབ་ཏུ་བྱུང་བའི་ཕྱོགས་དག་གི་ཡོན་ཏན་ཚད་མེད་པ་་་
རྣམས་དང་ལྡན་པ་དེ་ལྟ་བས་ན་སྡོམ་བརྩོན་དེ་ནི་ཁྱིམ་པ་ཡི་་
བྱང་ཆུབ་སེམས་དཔའ་ལས་ཁྱད་པར་འཕགས་པ་ཡིན་ནོ། །
ལྷག་པའི་བསམ་པ་བསྟན་པ་ནི་ས་རྣམས་ཀུན་ལ་བརྟན་པ་བྱང་་
ཆུབ་སེམས་དཔའ་ཡི་ལྷག་པའི་བསམ་པ་རྣམ་པ་ལྔ་སྟེ་བདེ་བའི་་་
ལྷག་བསམ་སེམས་ཅན་ཐམས་ཅད་ལ་ཕ་རོལ་ཏུ་སྡུག་པའི་
འབྲས་བུ་འདོད་པ་དང་ཕན་པའི་ལྷག་བསམ་ཚེ་འདི་ལ་དགེ་
བའི་ལས་ལ་འཇུག་འདོད་དང་དེ་གཉིས་ཀའི་རང་བཞིན་ཅན་མྱ་
ངན་ལས་འདས་པར་འདོད་པ་དང་ས་ལ་མ་ཞུགས་པ་རྣམས་ཀྱི་
ལྷག་བསམ་མ་དག་པ་དང་ས་ལ་ཞུགས་པ་རྣམས་ཀྱི་ལྷག་བསམ་
རྣམ་པར་དག་པ་དང་ཕྱིར་མི་ལྡོག་པའི་ས་ལ་གནས་པ་རྣམས་ཀྱི་་་
ལྷག་བསམ་རབ་ཏུ་དག་པ་སྟེ་སེམས་ཅན་རྣམས་ལ་ལྷག་པའི་་་
བསམ་པར་འདོད་དོ། །ས་རྣམས་ཀུན་ལ་བློ་དང་ལྡན་པའི་
སེམས་ཅན་ཡོངས་སུ་འཛིན་པ་ནི་སྨོན་ལམ་སྟེ་བྱང་ཆུབ་ཀྱི་སེམས་་
ཀྱིས་ཡོངས་སུ་འཛིན་པ་དང་ནི་མངོན་པར་རྟོགས་པའི་དུས་་་་་་མ
་་་
250



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ལབདག་དང་གཞན་ལ་སེམས་མཉམ་པས་ཡོངས་སུ་འཛིན་པ་དང་་
འཁོར་ལོས་སྒྱུར་བ་སོགས་སེམས་ཅན་གྱི་བདག་པོར་གྱུར་པས་ ་་
ཡོངས་སུ་འཛིན་པ་དག་དང་ནི་སློབ་དཔོན་དུ་གྱུར་ནས་འཁོར་་་
སྡུད་པ་ཡིས་ཡོངས་སུ་འཛིན་པར་བྱེད་དོ། །བློ་ལྡན་རྣམས་ཀྱི་
སྐྱེ་བ་ལེན་པ་ལ་མོས་པས་སྤྱོད་པའི་ས་ལ་གནས་པ་འདོད་ཁམས་སུ་
ལས་དང་ནི་གཞན་ཡང་ས་ལ་གནས་པ་རྣམས་སེམས་ཅན་སྨིན་་་
པའི་ཕྱིར་སྨོན་ལམ་དག་དང་ནི་ཏིང་ངེ་འཛིན་གྱི་དབང་གིས་་་
ཁམས་གོང་མར་མི་སྐྱེ་བར་འདོད་པར་དང་དབང་འབྱོར་བའི་་་་
དབང་གིས་སྤྲུལ་པས་དགའ་ལྡན་གྱི་གནས་ལ་སོགས་པར་སྐྱེ་བར་
འདོད་པ་ཡིན་ནོ། 
གནས་དང་ས་རྣམ་པར་དབྱེ་བའི་སྡོམ་ནི་
མཚན་ཉིད་དང་གང་ཟག་དང་བསླབ་པ་གསུམ་དང་ཟག་མེད་
ཀྱི་ཕུང་པོ་དང་ས་གྲུབ་པ་དང་མ་གྲུབ་པའི་ཁྱད་པར་དང་ས་ཐོབ་་
པའི་རྟགས་དང་ནི་ངེས་པའི་ཚིག་དང་ས་ཐོབ་པའི་དབྱེ་བ་་་་
ཡིས་གནས་པ་དང་ནི་ས་རྣམ་པར་བཞག་པ་ཉིད་དོ། །མཚན་
ཉིད་ཀྱི་དབང་དུ་བྱས་ཏེ་བཤད་པ་ས་དང་པོར་ཆོས་དང་གང་ཟག་་
ལ་བདག་མེད་པར་ཤེས་པའི་སྟོང་པ་ཉིད་ནི་མཆོག་རྟོགས་ནས་
ས་གཉིས་པ་ལས་རྣམས་ཆུད་མི་ཟ་བར་གནས་པ་སྟེ་དགེ་བ་
དང་མི་དགེ་བའི་ལས་ཀྱི་ལམ་དང་དེའི་འབྲས་བུ་རྣམ་པ་སྣ་ཚོགས་
ཤེས་པའི་ཕྱིར་རོ། །ས་གསུམ་པ་བྱང་ཆུབ་སེམས་དཔའི་བསམ་
གཏན་རབ་ཏུ་བདེ་བ་དག་གིས་གནས་ནས་ནི་དེ་དག་ལས་མ་་་བ
251



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཉམས་བཞིན་དུ་དེ་ཡི་འོག་ཏུ་འདོད་པོར་སྐྱེ་བ་ཡིན་ལ་དེ་ནས་་
ས་བཞི་པ་བྱང་ཆུབ་ཀྱི་ཕྱོགས་དང་མཐུན་པས་མང་དུ་གནས་་་་
ཀྱང་དེ་རྣམས་འཁོར་བ་དག་ཏུ་ཡོངས་སུ་བསྔོ་བ་དང་ས་ལྔ་པ་་
འཕགས་པའི་བདེན་པ་བཞི་ལ་མང་དུ་གནས་པས་བདག་ཉིད་ཀྱི་
སེམས་ལ་ཀུན་ནས་ཉོན་མོངས་པ་མེད་པར་ནི་སེམས་ཅན་་་་་
རྣམས་ཡོངས་སུ་སྨིན་པར་བྱེད་པ་ཡིན་ཏེ་བསྟན་བཅོས་དང་་་་
བཟོ་སྣ་ཚོགས་བྱེད་པའི་ཕྱིར་རོ། །ས་དྲུག་པ་རྟེན་ཅིང་འབྲེལ་བར་རོ
འབྱུང་བས་མང་དུ་གནས་པས་ཆེད་དུ་བསམས་ཏེ་སྲིད་པར་སྐྱེ་
བས་དེ་ནའང་ཀུན་ནས་ཉོན་མོངས་པ་རྗེས་སུ་བསྲུང་བ་ཡིན་་་
ནོ༑ །ས་བདུན་པ་བགྲོད་པ་གཅིག་པའི་ལམ་ས་བརྒྱད་པ་དང་
འབྲེལ་ཞིང་མཚན་མ་མེད་པ་གཅིག་ཏུ་ངེས་པའི་ལམ་དང་། ས་
བརྒྱད་པ་མངོན་པར་འདུ་བྱེད་པ་མེད་པ་མཚན་མ་མེད་པར་་་་་
ལྷུན་གྱིས་གྲུབ་པ་དང་ཞིང་ཡང་རྣམ་པར་སྦྱོང་བ་སྟེ། ས་དགུ་
པ་ནི་བརྒྱད་པ་དེ་ཡི་འོག་ཏུ་སོ་སོ་ཡང་དག་པ་རིག་པ་ལ་དབང་་་་
བ་ཉིད་ཀྱིས་སེམས་ཅན་ནི་ཡོངས་སུ་སྨིན་པར་བྱེད་པ་འགྲུབ་་་
པར་འགྱུར་ཏེ་རྣམ་པ་ཐམས་ཅད་དུ་སེམས་ཅན་ཡོངས་སུ་སྨིན་་
པར་ནུས་པའི་ཕྱིར་རོ། 
།ས་བཅུ་པ་ནི་ཏིང་ངེ་འཛིན་དང་
གཟུངས་ཀྱི་སྒོ་རྣམས་རྣམ་པར་དག་པ་དང་ས་བཅུ་གཅིག་པ་་་
སངས་རྒྱས་ཀྱི་སའི་མཚན་ཉིད་ནི་ཤེས་བྱའི་སྒྲིབ་པ་རྣམ་པ་ཐམས་་་
ཅད་སྤངས་པའི་ཕྱིར་བྱང་ཆུབ་རྣམ་པར་དག་པ་ཉིད་དོ། །རྣམ་མ
པ
252



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
བཔར་བཞག་པ་འདི་དག་གིས་ནི་ས་ཡི་མཚན་ཉིད་ཤེས་པར་་་
བྱའོ༑ །ས་རྣམས་ལ་གང་ཟག་རྣམ་པར་དབྱེ་བ་ནི་བྱང་ཆུབ་སེམས་
དཔའ་ས་དང་པོ་ལ་ནི་གང་ཟག་དང་ཆོས་སུ་ལྟ་བུའི་གཉེན་པོའི་་་
ཡེ་ཤེས་ཐོབ་པས་ལྟ་བ་རྣམ་པར་དག་པ་དང༌། གཉིས་པ་ལ་ནི་
ལྟུང་བའི་འཁྲུལ་བ་ཕྲ་མོ་ཙམ་ཡང་མེད་པས་ཚུལ་ཁྲིམས་ཤིན་ཏུ་་་
རྣམ་པར་དག་པ་དང་། གསུམ་པ་ལ་ནི་མི་ཉམས་པའི་བསམ་
གཏན་དང་ཏིང་ངེ་འཛིན་ཐོབ་པས་མཉམ་པར་བཞག་པ་དང་།
བཞི་པ་ལ་ནི་མདོའི་སྡེ་ལ་སོགས་པའི་ཆོས་ལ་ཐ་དད་པ་ཉིད་ཀྱི་ང་
རྒྱལ་སྤངས་པས་ཆོས་ལ་ང་རྒྱལ་སྤངས་པ་དང་། ལྔ་པ་ལ་ནི་སེམས་
དང་བསམ་པ་རྣམ་པར་དག་པ་མཉམ་པ་ཉིད་བཅུས་འཇུག་པས་
རྒྱུད་ཐ་དད་པར་ང་རྒྱལ་མེད་པ་དང་དེ་ལ་མཉམ་པ་ཉིད་བཅུ་ནི་་་
དུས་གསུམ་གྱི་སངས་རྒྱས་ཀྱི་ཆོས་རྣམ་པར་དག་པ་ལ་བསམ་པ་་་་་
མཉམ་པ་ཉིད་གསུམ་དང་ཚུལ་ཁྲིམས་དང་སེམས་རྣམ་པར་དག་པ་
གཉིས་དང་ལྟ་བ་དང་ཐེ་ཚོམ་དང་ཡིད་གཉིས་དང་འགྱོད་པ་སེལ་་
བ་རྣམ་པར་དག་པ་དང་། ལམ་དང་ལམ་མིན་ཤེས་པ་དང་ལམ་༩
ཤེས་པ་དང་བྱང་ཆུབ་ཕྱོགས་ཀྱི་ཆོས་ཐམས་ཅད་གོང་མ་གོང་མས་་
རྣམ་པར་འཇོག་པ་དང་སེམས་ཅན་ཡོངས་སུ་སྨིན་པར་བྱེད་པ་ལ་་
བསམ་པ་མཉམ་པ་ཉིད་ལྔའོ། །དྲུག་པ་ལ་ནི་རྟེན་ཅིང་འབྲེལ་བར་
འབྱུང་བའི་དེ་བཞིན་ཉིད་ཀྱིས་མང་དུ་གནས་པས་ཀུན་ནས་ཉོན་་་
མོངས་པ་དང་རྣམ་པར་ཀྱང་བ་ཐ་དད་དུ་ང་རྒྱལ་མེད་པ་་་་་་
253



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཞདང༌། བདུན་ལ་ནི་དེ་མཚན་མ་མེད་པར་གནས་པའི་མཐུས་སྐད་
ཅིག་རེ་རེ་ལ་བྱང་ཆུབ་ཕྱོགས་མཐུན་གྱི་ཆོས་སུམ་ཅུ་རྩ་བདུན་
བསྒོམ་པ ས་སྐད་ཅིག་གཅིག་དང་ལྡན་པའི་བློ་ཐོབ་པ་དང་།
བརྒྱད་པ་ལ་ནི་ལྷུན་གྱིས་གྲུབ་པར་མཚན་མ་མེད་པ་ལ་གནས་པ་་་་
དང་བྱང་ཆུབ་སེམས་དཔའ་ཕྱིར་མི་ལྡོག་པའི་ས་ལ་ཞུགས་པ་ 
རྣམས་
དང་འདྲེས་པའི་ཕྱིར་བཏང་སྙོམས་པ་དང་སངས་རྒྱས་ཀྱི་ཞིང་་་༌
རྣམ་པར་སྦྱོང་བ་ཡིན་ནོ། །དགུ་པ་ལ་ནི་སེམས་ཅན་ཡོངས་སུ་
སྨིན་པར་བྱེད་པ་ལ་མཁས་པ་དང་། བཅུ་པ་ལ་ནི་མངོན་པ་ཤེས་
པ་ཆེན་པོ་ཐོབ་པའི་ཕྱིར་མཐུ་ཆེན་པོ་དང་ཏིང་ངེ་འཛིན་དང་
གཟུངས་ཀྱི་སྒོ་ཚད་མེད་པས་ཁྱབ་པའི་ཕྱིར་ལུས་ཡོངས་སུ་རྫོགས་
པ་དང་དགའ་ལྡན་གྱི་གནས་ན་གནས་པ་ལ་སོགས་པའི་སྤྲུལ་པ་་་་
ངེས་པར་སྟོན་པ་ལ་མཁས་པ་དེ་ནས་སངས་རྒྱས་ཐམས་ཅད
ལས་དབང་བསྐུར་བ་ཐོབ་པའི་ཕྱིར་སངས་རྒྱས་ཉིད་དུ་དབང་
བསྐུར་བ་ཡིན་པར་རྣམ་པར་བཞག་གོ། །བསླབ་པ་རྣམ་པར་བཞག་
པ་ནི་ས་དང་པོ་ལ་ཆོས་ཉིད་དེ་བཞིན་ཉིད་རབ་ཏུ་རྟོགས་ནས་་་
འདིར་ས་གཉིས་པ་ལ་ལྷག་པའི་ཚུལ་ཁྲིམས་ཀྱི་བསླབ་པ་དང་ས་་
གསུམ་པ་ལ་ལྷག་པའི་སེམས་ཀྱི་བསླབ་པ་དང་བཞི་པ་ལ་བྱང་་་་་
ཕྱོགས་ཀྱིས་བསྡུས་པའི་ལྷག་པའི་ཤེས་རབ་ལ་རྗེས་སུ་སློབ་པ་་་
དང་ལྔ་པ་དང་དྲུག་པ་གཉིས་ལ་ཤེས་རབ་ཀྱི་སྤྱོད་ཡུལ་གཉིས་
ཡིན་ཏེ་ལྔ་པ་ལ་ཆོས་ཀྱི་དེ་ཁོ་ན་ཉིད་སྡུག་བསྔལ་ལ་སོགས་པའི་་
254



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
མབདེན་པ་དང་དྲུག་པ་ལ་བདེན་པ་དེ་ནི་མི་ཤེས་པ་དང་ཤེས་པ་
ལ་སོགས་པའི་འཇུག་པ་རྟེན་འབྲེལ་ལུགས་འབྱུང་ལྡོག་ཉིད་དེ་་་
ཤེས་རབ་སྤྱོད་ཡུལ་གཉིས་ལ་འཇུག་པ་དེ་ལྟ་བས་ན་དེས་དེ་ ***
གཉིས་ལ་ས་ལ་རྣམ་པར་གནས་པས་དེ་ལྟར་བསླབ་པ་རྣམས་དང་་་
དེ་བསྒོམ་པ་ཡི་འབྲས་བུ་གཞན་ནི་རྣམ་པ་བཞི་སྟེ་བདུན་པ་ལ་
མཚན་མ་མེད་པ་ལ་མངོན་པར་འདུ་བྱེད་པ་དང་བཅས་པར་་་
གནས་པ་འབྲས་བུ་དང་པོ་ཡིན་ནོ། 
།བརྒྱད་པ་ལ་དེ་ཉིད་
མངོན་པར་འདུ་བྱེད་པ་མེད་པ་དང་སངས་རྒྱས་ཀྱི་ཞིང་ནི་་་་་་
རྣམ་པར་དག་པ་དག་འབྲས་བུ་གཉིས་པར་འདོད་པ་ཡིན་་་
ནོ༑ །དགུ་པ་ལ་སེམས་ཅན་ཡོངས་སུ་སྨིན་པར་འགྲུབ་པ་ཉིད་ནི་
འབྲས་བུ་གསུམ་པ་དང་། བཅུ་པ་ལ་ཏིང་ངེ་འཛིན་དང་
གཟུངས་རྣམས་ནི་རབ་ཏུ་འགྲུབ་པ་འབྲས་བུ་དམ་པ་ཡིན་་་་་
པས་འབྲས་བུ་རྣམ་པ་འདི་བཞི་ནི་ས་བཞི་པོ་དེ་དག་ལ་ཡང་་་
དག་པར་བརྟེན་ནོ། །ཕུང་པོ་རྣམ་པར་བཞག་པ་ནི་ས་དང་པོར་
ཟག་མེད་ཀྱི་ཕུང་པོའི་རྟེན་ཆོས་ཉིད་རབ་ཏུ་རྟོགས་ནས་འདིར་
གཉིས་པ་ལ་ཚུལ་ཁྲིམས་ཀྱི་ནི་ཕུང་པོ་སྦྱོང་བ་དང་དེ་ཡི་འོག་་་་
ཏུ་གསུམ་པ་ལ་ཏིང་ངེ་འཛིན་དང་དེ་ནས་ས་གསུམ་ལ་ཤེས་
རབ་ཀྱི་ཕུང་པོ་རྣམ་པར་སྦྱོང་བ་དང་དེ་ལས་གཞན་ས་བདུན་་
པ་ལ་སོགས་བཞི་པོ་དག་ལ་ནི་སྔར་བཤད་པའི་འབྲས་བུ་བཞིའི་་་
སྒྲིབ་པ་རྣམ་པ་བཞི་དང་སངས་རྒྱས་ཀྱི་ས་ལ་ནི་ཐོགས་པ་ཡི ་་་
པ
255



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྒྲིབ་པ་ལས་ཀྱང་གྲོལ་བས་རྣམ་པར་གྲོལ་བ་དང་གྲོལ་བའི་ཡེ་་
ཤེས་གཉིས་རྣམ་པར་སྤྱོད་དོ། །གྲུབ་པ་རྣམ་པར་བཞག་པ་ནི་ས་
རྣམས་ཐམས་ཅད་ལ་མོས་པས་སྤྱོད་པའི་ས་ནི་ཆོས་ཉིད་མངོན་་་
དུ་མ་གྱུར་པས་མ་གྲུབ་པ་དང་ས་ཐོབ་ནས་གྲུབ་པ་དག་ཏུ་ཤེས་་
པར་བྱ་ལ། གྲུབ་པ་དེ་དག་ཀྱང་བདུན་པ་མན་ཆད་འདུ་བྱེད་
དང་བཅས་པས་མ་གྲུབ་པ་དང་བརྒྱད་པ་ཡན་ཆད་འདུ་བྱེད་པ་་་་
མེད་པས་གྲུབ་པ་དག་ཏུ་ཡང་འདོད་དོ། །ས་དང་པོ་ཡན་ཆད་
གྲུབ་པར་བཤད་པ་དེ་ལ་གྲུབ་པ་ནི་གསུང་རབ་ལས་ས་ཇི་ལྟར་་་་་
རྣམ་པར་བཞག་པ་བཞིན་ཡིད་ལ་བྱེད་པས་ས་དེ་རང་གི་་་
རྟོགས་པར་རང་ཤེས་པའི་ཕྱིར་དང་རྟོགས་པ་དེ་ཉིད་ལ་ཡང་་
རྣམ་པར་མི་རྟོག་པའི་ཕྱིར་ས་གྲུབ་པའི་རྣམ་པར་ཤེས་པར་བྱ་་་
དེ་ལྟར་ས་བསྒོམ་པ་དང་གྲུབ་པ་གཉི་ག་ཡང་བསམ་གྱིས་མི་ཁྱབ་སྟེ་
དེ་ནི་བྱང་ཆུབ་སེམས་དཔའ་རྣམས་ཀྱིས་སོ་སོར་རང་རིག་པར་་་་་
བྱ་བའི་ཕྱིར་དང་སངས་རྒྱས་རྣམས་ཀྱི་ཡུལ་གྱི་ཕྱིར་ས་རྣམས་
ཀུན་ལ་བསྒོམ་པ་དང་གྲུབ་པ་གཉི་ག་ཡང་ནི་བསམ་གྱིས་མི་་
ཁྱབ་པོ། །ས་ལ་ཞུགས་པའི་རྟགས་རྣམ་པར་དབྱེ་བ་ནི་ས་དེ་དང་
དེའི་ཡོན་ཏན་སྣང་བ་དང་བཅས་པ་དང་མ་ཞུགས་པ་རྣམས་ལ་་
མོས་པ་དང་ཟབ་ཅིང་རྒྱ་ཆེ་བའི་གནས་ལ་མ་ཞུམ་པ་དང་ལམ་
གྱི་དཀའ་སྤྱད་མི་དམན་ཉིད་དང་ས་རང་རང་གི་ཡོ
ང་རང་གི་ཡོན་ཏན་ཐོབ་་་
པ་ལ་གཞན་དྲིང་མི་འཇོག་པའི་བདག་ཉིད་དང་ས་ཐམས་
256



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
་་་་་་ཅད་མངོན་པར་སྒྲུབ་པའི་ཚུལ་རྣམས་རབ་ཏུ་རྟོགས་པ་དང་་་་
སེམས་ཅན་ཀུན་ལ་སེམས་ནི་བདག་དང་མཉམ་པ་ཉིད་དང་་་་་
སྙན་པ་དང་མི་སྙན་པའི་སྒྲ་དག་གིས་གཞན་དུ་བཀྲི་མི་གཏུབ་པ་་་་
དང་འཁོར་ལོས་སྒྱུར་བ་ལ་སོགས་པའི་ཕུན་སུམ་ཚོགས་པ་དག་ལ་་་
རྗེས་སུ་ཆགས་པ་མེད་པ་དང་འཁོར་གསུམ་མི་དམིགས་པས་
སངས་རྒྱས་ཐོབ་པའི་ཐབས་ཤེས་པ་དང་རྟག་ཏུ་སངས་རྒྱས་ཀྱི་་་་
འཁོར་དུ་སྐྱེ་བ་སྟེ་འདི་དག་ནི་ས་རྣམས་ཀུན་ལ་བྱང་ཆུབ་སེམས་
དཔའི་རྟགས་སུ་འདོད་པ་ཡིན་ནོ། །ཕ་རོལ་ཏུ་ཕྱིན་པ་ཐོབ་པའི་
རྟགས་རྣམ་པར་དབྱེ་བ་ནི་ཕ་རོལ་ཏུ་ཕྱིན་པ་རྣམས་ལ་སྒྲུབ་པའི་་་་
འདུན་པ་མེད་པ་མ་ཡིན་པ་དང་ཕ་རོལ་ཏུ་ཕྱིན་པ་དྲུག་པོའི་མི་་་
མཐུན་པའི་ཕྱོགས་ཆགས་པ་མེད་པ་དང་སེམས་ཅན་རྣམས་ལ་་་་
འཁུ་བའི་སྙིང་མེད་པ་དང་སེམས་ལ་ཁྲོ་བ་མེད་པ་དང་ལེ་ལོ་་
མེད་པ་དང་བྱམས་པ་དང་སྙིང་རྗེ་མིན་པའི་བསམ་པ་མེད་པ་
དང་བློ་གྲོས་ངན་རྟོག་སྟེ་ངོ་བོར་རྟོག་པ་དང་ཁྱད་པར་ལ་རྣམ་་་
པར་རྟོག་པས་འཕྲོགས་པ་མེད་པ་དང་ཐབས་ཀྱི་ཕ་རོལ་ཏུ་ཕྱིན་་་་
པའི་རྟགས་ཐེག་པ་གཞན་ཡིད་ལ་བྱེད་པས་བློ་གྲོས་རྣམ་པར་་་་་
གཡེངས་པ་མིན་པ་དང་བདེ་བ་ལ་ཆགས་པས་མི་འཕྲོགས་པ་་་་
དང་རྒུད་པ་དང་དཀའ་བ་སྤྱོད་པའི་སྡུག་བསྔལ་དག་གིས་
གནོད་པ་མེད་པ་སྟེ་སྦྱོར་བ་ལས་མི་ལྡོག་པ་དང་དགེ་བའི
བཤེས་གཉེན་ལ་ཉེ་བར་བརྟེན་ཅིང་ཐོས་པ་ལྷུར་ལེན་པ་དང་་
257



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྟོན་པ་མཆོད་པ་ལ་བརྩོན་པ་དང༌། དགེ་བ་རྫོགས་བྱང་དུ་བསྔོ་
བའི་ཐབས་མཆོག་ཤེས་པ་གང་ཞིག་བསོད་ནམས་དུས་གསུམ་་
གྱིས་ཡང་དག་པར་བསྡུས་པ་ཤིན་ཏུ་རྒྱ་ཆེན་པོ་ཀུན། སེམས་
ཅན་གཞན་དང་ཐུན་མོང་དུ་བྱས་ནས་ཉིན་གཅིག་བཞིན་དུ་།
རྫོགས་པའི་བྱང་ཆུབ་ཏུ་ཡོངས་སུ་བསྔོ་ཞིང་། སྨོན་ལམ་གྱི་ཕ་
རོལ་ཏུ་ཕྱིན་པའི་རྟགས་ནི་སངས་རྒྱས་དང་བྱང་ཆུབ་སེམས་དཔའ་
རྣམས་བཞུགས་པའི་བཟང་པོའི་གནས་སུ་སྐྱེ་བ་དང་སྟོབས་ཀྱི་་་་
ཕ་རོལ་ཏུ་ཕྱིན་པའི་རྟགས་དེའི་མི་མཐུན་པའི་ཕྱོགས་དང་མ་འདྲེས་
པར་རྟག་ཏུ་དགེ་བ་བྱེད་པ་ཉིད་དང་ཡེ་ཤེས་ཀྱི་ཕ་རོལ་ཏུ་ཕྱིན་་
པའི་རྟགས་མངོན་པར་ཤེས་པ་ཆེན་པོའི་ཡོན་ཏན་རྣམས་ཀྱིས་
རྣམ་པར་རྩེན་པ་སྟེ་རྟགས་དེ་དག་དང་ལྡན་པའི་སངས་རྒྱས་ཀྱི་་
སྲས་དེ་འགྲོ་བ་ཀུན་ཀྱི་བླ་ན་འདུག་པ་ཡོན་ཏན་གྱི་གཏེར་དུ་་་
ཤེས་པར་བྱའོ། །དེ་ཉིད་ཀྱི་ཕན་ཡོན་རྣམ་པར་དབྱེ་བ་ནི་ས་
རྣམས་ཀུན་ལ་རྣམ་པ་ཀུན་ཏུ་བློ་ལྡན་བྱང་ཆུབ་སེམས་དཔའ་་་
རྣམས་ཀྱི་ཕ་རོལ་ཏུ་ཕྱིན་པ་ཐོབ་པའི་ཕན་ཡོན་ནི་རྣམ་པ་ལྔར་་་་
རིག་པར་བྱ་སྟེ། སྐད་ཅིག་རེ་རེ་ལ་གནས་ངན་ལེན་གྱི་རྟེན་ཐམས་
ཅད་ཟད་པར་འགྱུར། སྣ་ཚོགས་ཀྱི་འདུ་ཤེས་དང་བྲལ་བའི་ཆོས་ཀྱི་
དགའ་བ་ཡང་དག་པར་འཐོབ་པར་འགྱུར། ས་ཐམས་ཅད་དུ་རྣམ་
པ་ཡོངས་སུ་མ་ཆད་པའི་ཆོས་ཀྱི་སྣང་བ་ཚད་མེད་པ་ཡང་དག་པར་
ཤེས་པར་འགྱུར། འདིའི་རྣམ་པར་དག་པའི་སྐལ་བ་དང་མཐུན་
258



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པའི་རྒྱུ་མཚན་རྣམ་པར་བརྟགས་པ་མ་ཡིན་པ་དག་ཀྱང་ཀུན་ཏུ་
སྤྱོད་པར་འགྱུར། ཆོས་ཀྱི་སྐུ་ཡོངས་སུ་རྫོགས་པ་འགྲུབ་པར་བྱ་བའི་
ཕྱིར་གོང་ནས་གོང་དུ་རྒྱུ་ཕུན་སུམ་ཚོགས་པ་ཡོངས་སུ་འཛིན་པར་
བྱེད་པའོ། །དེ་ལ་དང་པོ་གཉིས་ཞི་གནས་དང་དེ་ནས་གཉིས་ལྷག་
མཐོང་དང་ཐ་མ་ནི་གཉིས་ཀ་ལ་སྟེ་དེ་དག་གི་ཕྱོགས་དང་མཐུན་་
པས་ལྔ་པོའི་བདག་ཉིད་དག་ཏུ་འདོད་དོ། །ས་རྣམས་ཀྱི་ངེས་
ཚིག་ནི་རྫོགས་པའི་བྱང་ཆུབ་ལ་ནི་ཉེ་བ་དང་སེམས་ཅན་གྱི་་་་
དོན་སྒྲུབ་ནུས་པར་མཐོང་བ་ལ་རབ་ཏུ་དགའ་བ་སྐྱེ་བར་་་
འགྱུར་ཏེ་དེའི་ཕྱིར་རབ་དགའ་ཞེས་བརྗོད་དོ། །འཆལ་ཚུལ་
གྱི་དྲི་མ་དང་ཐེག་པ་གཞན་ཡིད་ལ་བྱེད་པའི་དབང་གིས་ཐེག་ཆེན་་
ལ་རྩོལ་བ་བསྐྱེད་དགོས་པའི་དྲི་མ་དང་བྲལ་བའི་ཕྱིར་དྲི་མ་་་་་
མེད་པའི་ས་ཞེས་བྱའོ། །ཏིང་ངེ་འཛིན་གྱི་སྟོབས་ཀྱིས་ཆོས་ཚད་
མེད་པ་ཚོལ་ཞིང་གཞན་ལ་ཡང་ཆོས་ཀྱི་སྣང་བ་ཆེན་པོ་ནི་བྱེད་
པའི་ཕྱིར་ན་འོད་བྱེད་པའོ། །འདི་ལྟར་བྱང་ཆུབ་ཕྱོགས་
མཐུན་གྱི་རྟོགས་པའི་ཆོས་རབ་ཏུ་སྲེག་བྱེད་ཀྱི་འོད་ལྟ་བུ་དེ་་་་
དང་ལྡན་པའི་ཕྱིར་ས་དེ་ནི་སྒྲིབ་པ་གཉིས་པོ་སྲེག་པས་འོད་
འཕྲོ་ཅན་ནོ། །སེམས་ཅན་རྣམས་ཡོངས་སུ་སྨིན་པར་བྱེད་ཅིང་
རང་གི་སེམས་ཀྱང་ལོག་སྒྲུབ་སོགས་ཀྱིས་ཉོན་མོངས་པར་མི་
འགྱུར་བར་བསྲུང་བའི་ཕྱིར་བློ་ལྡན་རྣམས་ཀྱིས་སྦྱང་དཀའ་
བ་གཉིས་པོ་དེ་འབྱོར་བས་དེའི་ཕྱིར་སྦྱང་དཀའ་བ་ཞེས་བྱའོ། །
259



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཤེས་རབ་ཀྱི་ཕ་རོལ་ཕྱིན་པ་ལ་བརྟེན་ནས་འཁོར་བ་དང་ནི་་་
མྱ་ངན་ལས་འདས་པ་གཉིས་པོ་འདིར་མཉམ་པ་ཉིད་དུ་མངོན་
དུ་གྱུར་པའི་ཕྱིར་མངོན་དུ་གྱུར་པའི་ས་ཞེས་བཤད་དོ། 
།
བགྲོད་པ་གཅིག་པའི་ལམ་ས་བརྒྱད་པ་དང་འབྲེལ་བའི་ཕྱིར་་་
མཚན་མ་ལས་རིང་དུ་སོང་བའི་སར་འདོད་དོ། །མཚན་མའི་
འདུ་ཤེས་དང་མཚན་མ་མེད་པ་ལ་འབད་རྩོལ་གྱི་འདུ་ཤེས་གཉིས་
ཀྱིས་མི་གཡོ་བའི་ཕྱིར་མི་གཡོ་བ་ཞེས་ངེས་པར་བརྗོད་དོ། །
གཙོ་ཆེར་སོ་སོ་ཡང་དག་པ་རིག་པའི་བློ་གྲོས་བཟང་པོ་དང་་་་
ལྡན་ པས་ས་དེ་ལེགས་པའི་བློ་གྲོས་ཡིན་ནོ། །སྤྲིན་བཞིན་དུ་
གཟུངས་དང་ཏིང་ངེ་འཛིན་གཉིས་ཀྱིས་ཐོབ་པའི་ཆོས་རྟེན་ལ་
ཡོད་པ་ནམ་མཁའི་ཆོས་ལྟ་བུ་ལ་ཁྱབ་པའི་ཕྱིར་ན་ཆོས་ཀྱི་
སྤྲིན་ནོ། །དགེ་བ་སྒྲུབ་པ་རྣམ་པ་སྣ་ཚོགས་ལ་དགའ་བས་དུས་
རྟག་པར་གནས་སྐབས་ཐམས་ཅད་དུ་གནས་པའི་ཕྱིར་བྱང་་་་
ཆུབ་སེམས་དཔའ་ཡི་ས་རྣམས་གནས་པ་ཡིན་པར་འདོད།
འབྱུང་པོ་དཔག་ཏུ་མེད་པ་རྣམས་འཇིགས་པ་མེད་པར་བྱ་བའི་
ཕྱིར་ཡོན་ཏན་དཔག་ཏུ་མེད་པ་དེ་དག་ལ་ཕྱི་ཕྱིར་གོང་ནས་་་་
གོང་དུ་འགྲོ་བ་ལྡན་པའི་ཕྱིར་གནས་པ་དེ་དག་ཉིད་ནི་སར་་་་
འདོད་དོ། །ཐོབ་པ་རྣམ་པར་དབྱེ་བ་ནི་ས་ཐོབ་པ་ནི་སྔར་བཤད་
པའི་ཡོན་ཏན་རྣམས་མོས་པས་སྤྱོད་པ་དང་དེ་ཉིད་ཀྱི་ཕྱིར་ཆོས
སྤྱོད་བཅུ་ལ་སོགས་པ་སྤྱོད་པ་དག་ལ་འཇུག་པ་དང་དོན་དམ་་་་
260



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པཔར་རབ་རབ་ཏུ་རྟོགས་པའི་ཕྱིར་དང་ས་རྣམས་ནི་ཕྱིར་མི་ལྡོག་པ་་་
འགྲུབ་པའི་སྒོ་ནས་རྣམ་པ་བཞིའོ། །སྤྱོད་པ་རྣམ་པར་དབྱེ་བ་ནི་
ལུས་ཅན་ཐེག་པ་ཆེན་པོ་དང་ཐེག་པ་དམན་པ་ལ་མོས་པ་་་་་
རྣམས་གཉིས་ཀ་འདུན་པར་བྱ་བ་དང་གདུལ་བའི་ཕྱིར་ནི་་་
བརྟན་པ་རྣམས་ཀྱི་ཕ་རོལ་ཏུ་ཕྱིན་པའི་སྤྱོད་པ་ནི་ཐེག་པ་ཆེན་པོ་
ལ་མོས་པ་རྣམས་ཀྱི་ཕྱིར་དང་བྱང་ཆུབ་ཀྱི་ཕྱོགས་དང་མཐུན་པའི་་་
སྤྱོད་པ་ཐེག་པ་དམན་པ་ལ་མོས་པ་རྣམས་ཀྱི་ཕྱིར་དང་མངོན་པར་
ཤེས་པའི་སྤྱོད་པ་ནི་དེ་གཉི་ག་འདུན་པར་བྱ་བའི་ཕྱིར་དང་སེམས་་
ཅན་ཡོངས་སུ་སྨིན་པའི་སྤྱོད་པ་ནི་གཉིས་པོ་སྨིན་པའི་ཕྱིར་ཏེ་སྤྱོད་་
པ་བཞི་པོ་དཀོན་མཆོག་བརྩེགས་པའི་མདོ་བཞིན་དུ་མདོ་ཡི་་་་་་
རྗེས་སུ་འབྲངས་ནས་བཤད་པ་ཡིན་ནོ། །སངས་རྒྱས་ཀྱི་ཡོན་
ཏན་ལས་རེ་ཞིག་ཚད་མེད་པ་རྣམ་པར་དབྱེ་བ་ནི་སེམས་ཅན་་་་་
རྣམས་ལ་བརྩེ་བ་ཅན་ཞེས་སྤྱིར་བསྟན་ནས་བྱམས་པས་བདེ་བ་་་་
དང་ཕྲད་པའི་དགོངས་པ་དང་སྙིང་རྗེས་སྡུག་བསྔལ་དང་བྲལ་་་་
བའི་དགོངས་པ་ཅན་དང་དགའ་བས་བདེ་བ་དང་མི་འབྲལ་བ་་
ཡི་དགོངས་པ་ཅན་དང་བཏང་སྙོམས་ཀྱིས་ཉོན་མོངས་མེད་པར།
ཕན་བདེའི་དགོངས་པ་ཅན་ཁྱོད་ལ་ཕྱག་འཚལ་ལོ། །རྣམ་པར་
ཐར་པ་དང་ཟིལ་གྱིས་གནོན་པའི་སྐྱེ་མཆེད་དང་ཟད་པར་གྱི་སྐྱེ་་་
མཆེད་ལས་བརྩམས་པ་ནི་ཐུབ་པ་བཅོམ་ལྡན་འདས་ཀྱི་རྣམ་ཐར་
བརྒྱད་ནི་སྒྲིབ་པ་ཀུན་ལས་ངེས་པར་གྲོལ་ལ་ཟིལ་གནོན་བརྒྱུད་་་བ
261



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཀྱིས་འཇིག་རྟེན་ཐམས་ཅད་ཟིལ་གྱིས་གནོན་ཅིང་ཁྱོད་ཀྱི་༌་་་
ཟད་པར་མཁྱེན་པས་ཤེས་བྱ་ཐམས་ཅད་ཁྱབ་པས་ཐུགས་སྒྲིབ་་
པ་ལས་གྲོལ་བ་ཁྱོད་ལ་ཕྱག་འཚལ་ལོ། །ཉོན་མོངས་མེད་པ་ལས་
བརྩམས་པ་ནི་སེམས་ཅན་དག་ནི་ཐམས་ཅད་ཀྱི་ཉོན་མོངས་་་
པ་མ་ལུས་པ་ཐམས་ཅད་འཇོམས་ཤིང་ཉོན་མོངས་པ་བསྐྱེད་པ་
རྣམས་ལ་ཡང་དེ་དག་གི་ཉོན་མོངས་པ་འཇོམས་པར་མཛད་ལ་་་
ཉོན་མོངས་པ་ཅན་ལ་ལྷག་པར་བརྩེ་བ་དང་བཅས་པ་ཁྱོད་ལ་་
ཕྱག་འཚལ་ལོ། །སྨོན་ནས་ཤེས་པ་ལས་བརྩམས་ཏེ་འབད་ རྩོལ་
མེད་པར་ལྷུན་གྱིས་གྲུབ་ཅིང་གང་ལ་ཡང་ཆགས་པ་མི་མངའ་་་
ཤེས་བྱ་ཐམས་ཅད་ལ་ཐོགས་པ་མི་མངའ་བར་རྟག་པར་ནི་།
མཉམ་པར་བཞག་ཅིང་འདྲི་བ་ཀུན་ཀྱི་ལན་ལྡོན་པའི་སྒོ་ནས་་
ཐེ་ཚོམ་ཐམས་ཅད་སེལ་བར་མཛད་པ་ཁྱོད་ལ་ཕྱག་འཚལ་ལོ། །
སོ་སོ་ཡང་དག་པར་རིག་པ་ལས་བརྩམས་ཏེ་རྟེན་ཆོས་དང་དེ་ལ་་་་་
བརྟེན་པ་དོན་གཉིས་ནི་བཤད་བྱ་དང་གསུང་ངེས་པའི་ཚིག་་་
དང་མཁྱེན་པ་སྟེ་སྤོབས་པ་གཉིས་ནི་འཆད་བྱེད་ཡིན་ལ་དེ་དག་
ལ་བློ་གྲོས་རྟག་ཏུ་ཐོགས་པ་མི་མངའ་བ་དམ་པའི་ཆོས་ལེགས་
པར་སྟོན་པ་ཁྱོད་ལ་ཕྱག་འཚལ་ལོ། །མངོན་པར་ཤེས་པ་ལས་
བརྩམས་ཏེ་རྫུ་འཕྲུལ་གྱིས་གདུལ་བྱའི་དྲུང་དུ་གཤེགས་ནས་་
གཞན་སེམས་ཤེས་པས་སེམས་ཀྱི་སྤྱོད་པ་མཁྱེན་པར་མཛད་དེ་
ལྷའི་རྣ་བའི་མངོན་ཤེས་ཀྱིས་དེ་དག་གི་སྐད་ཀྱིས་སྔོན་གནས་མ
262



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
པརྗེས་སུ་དྲན་པས་སེམས་ཅན་གྱི་གཞན་ནས་འོང་བ་དང་ལྷའི་་་་་
མིག་གིས་གཞན་དུ་འགྲོ་བ་དང་ཟག་ཟད་མཁྱེན་པས་ངེས་པར་་་་
འབྱུང་བའི་ཚུལ་རྣམས་ཡང་དག་པར་མཁྱེན་ནས་གཞན་དག་ལ་་་
ལེགས་པར་འདོམས་པ་ཁྱོད་ལ་ཕྱག་འཚལ་ལོ། །མཚན་དང་
དཔེ་བྱད་ལས་བརྩམས་ཏེ་ལུས་ཅན་ཀུན་ཀྱིས་ཁྱོད་མཐོང་ན་་་་་
མཚན་དཔེའི་རྒྱན་དང་ལྡན་པས་སྐྱེས་བུ་དམ་པ་ལགས་པར་་་་་
འཚལ་ལ་མཐོང་བ་ཙམ་གྱིས་སེམས་རབ་ཏུ་དང་བར་མཛད་་
པ་ཁྱོད་ལ་ཕྱག་འཚལ་ལོ། །ཡོངས་སུ་དག་པ་བཞི་ལས་བརྩམས་
ཏེ་རྟེན་ཡོངས་སུ་དག་པས་ལུས་ལེན་པ་དང་གཏོང་བ་ལ་མངའ་་་
བརྙེས་པ་དང་། དམིགས་པ་ཡོངས་སུ་དག་པས་མེད་པ་སྤྲུལ་པ་
དང་ཡོད་པ་ཡོངས་སུ་སྒྱུར་བ་དང་ཐུགས་ཡོངས་སུ་དག་པས་་་
ཏིང་ངེ་འཛིན་ལ་མངའ་བརྙེས་པ་དང་ཤེས་རབ་ཡོངས་སུ་དག་་་་
པས་ཡེ་ཤེས་ལ་མངའ་བརྙེས་པ་ཁྱོད་ལ་ཕྱག་འཚལ་ལོ། །
སྟོབས་བཅུ་ལས་བརྩམས་ཏེ་བདེ་འགྲོར་སྐྱེ་བའི་ཐབས་དང་འཁོར་
བ་ལས་སྐྱོབས་པའི་སྐྱབས་དང་འཇིག་རྟེན་ལས་འདས་པའི་དག་
པ་དང་ཐེག་ཆེན་གྱི་ངེས་པར་འབྱུང་བ་ལ་སེམས་ཅན་་་་་
རྣམས་ལ་རབ་ཏུ་བསླུ་བར་བྱེད་པའི་བདུད་ཀྱི་སྡེ་མ་ལུས་པ་
འཇོམས་པ་ཁྱོད་ལ་ཕྱག་འཚལ་ལོ། །མི་འཇིགས་པ་བཞི་ལས་
བརྩམས་ཏེ་རང་དང་གཞན་གྱི་དོན་དུ་ཡེ་ཤེས་དང་སྤངས་པ་་་་
སྟོན་པར་མཛད་པ་ཉིད་དང་ངེས་པར་འབྱུང་བ་དང་བགེགས་་་་
263



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལབྱེད་པར་སྟོན་པར་མཛད་པ་ལ་མུ་སྟེགས་གཞན་དག་གིས་མི་
བརྫི་བ་ཁྱོད་ལ་ཕྱག་འཚལ་ལོ། །བསྲུང་བ་མེད་པ་དང་དྲན་པ་ཉེ་
བར་བཞག་པ་ལས་བརྩམས་ཏེ་སྐུ་གསུང་ཐུགས་ཀྱི་སྤྱོད་པ་བསྲུང་་་
བ་མེད་པ་དང་རྟག་ཏུ་དགོངས་པ་ཉེ་བར་གནས་པས་བསྙེལ་བ་་
མི་མངའ་བར་གནས་པ་གོ་རིམ་བཞིན་དུ་འཁོར་གྱི་ནང་ན་་་་་་་
བག་བརྐྱང་སྟེ་གསུང་བ་དང་རྗེས་སུ་ཆགས་པ་དང་ཁོང་ཁྲོ་བའི་་་
ཀུན་ནས་ཉོན་མོངས་པ་གཉིས་སྤངས་པ་དང་བྱེད་ལས་འཁོར་
ཡོངས་སུ་སྡུད་པ་ཁྱོད་ལ་ཕྱག་འཚལ་ལོ། །བག་ཆགས་ཡང་དག་
བཅོམ་པ་ལས་བརྩམས་ཏེ་ཀུན་མཁྱེན་ཁྱོད་ལ་གྲོང་ལ་སོགས་པར་
རྒྱུ་བ་དང་ནང་དུ་ཏིང་ངེ་འཛིན་ལ་གནས་པ་ཀུན་ལ་དུས་རྟག་་་
པར་ནི་ཀུན་མཁྱེན་མིན་པའི་སྤྱོད་པ་མི་མངའ་སྟེ་ཡང་དག་
པའི་དོན་དང་ལྡན་པ་ཁྱོད་ལ་ཕྱག་འཚལ་ལོ། །བསྙེལ་བ་མི་
མངའ་བ་ཉིད་ལས་བརྩམས་ཏེ་སེམས་ཅན་ཀུན་ཀྱི་བྱ་བ་ལ་ཁྱོད་
ནི་མཛད་པ་དུས་ལས་མི་འདའ་བས་མཛད་པ་ཐམས་ཅད་
རྟག་ཏུ་དོན་མངའ་བ་མི་བསྙེལ་བའི་ཐུགས་དང་ལྡན་པ་ཁྱོད་་་་
ལ་ཕྱག་འཚལ་ལོ། །ཐུགས་རྗེ་ཆེན་པོ་ལས་བརྩམས་ཏེ་འཇིག་
རྟེན་ཀུན་ལ་ཉིན་མཚན་དུ་ལན་དྲུག་ཏུ་ནི་སུ་ནི་ཉམས་སུ་ནི་་་
འཕེལ་ཞེས ས་སོ་སོར་གཟིགས་པས་ཐུགས་རྗེ་ཆེན་པོ་དང་ལྡན་་་
པ་རྟག་ཏུ་ཕན་པར་དགོངས་པ་ཁྱོད་ལ་ཕྱག་འཚལ་ལོ། 
།མ་
འདྲེས་པའི་ཡོན་ཏན་ལས་བརྩམས་ཏེ་སྐུ་འཁྲུལ་བ་མི་མངའ་བ་་་་་་
264



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ནགསུང་ཅ་ཅོ་མི་མངའ་བ་ཐུགས་བསྙེལ་བ་མི་མངའ་བ་མཉམ་པར་་་
མ་བཞག་པའི་ཐུགས་མི་མངའ་བ་ཐ་དད་པའི་འདུ་ཤེས་པ་མི་
མངའ་བ་སོ་སོར་མ་བརྟགས་པའི་བཏང་སྙོམས་མི་མངའ་བ་སྟེ་་་་
སྤྱོད་པས་བསྡུས་པ་དྲུག་དང་ནི་འདུན་པ་དང་བརྩོན་འགྲུས་དང་་
དྲན་པ་དང་ཏིང་ངེ་འཛིན་དང་ཤེས་རབ་དང་རྣམ་པར་གྲོལ་བ་་་་་
ཉམས་པར་མི་མངའ་བ་སྟེ་རྟོགས་པས་བསྡུས་པ་དྲུག་དང་དུས་་་་
གསུམ་གྱི་ཤེས་བྱ་ལ་ཆགས་ཐོགས་མེད་པས་ཡེ་ཤེས་ཀྱིས་བསྡུས་པ་་
གསུམ་དང་ནི་སྐུ་གསུང་ཐུགས་ཀྱིས་ཕྲིན་ལས་ཐམས་ཅད་ཡེ་ཤེས་་
སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འཇུག་པས་ཕྲིན་ལས་ཀྱིས་་་་་
བསྡུས་པ་གསུམ་སྟེ་བཅོ་བརྒྱད་དང་ལྡན་པས་ཉན་ཐོས་དང་རང་
སངས་རྒྱས་ཀུན་ཀྱི་བླ་མ་ཁྱོད་ལ་ཕྱག་འཚལ་ལོ། །རྣམ་པ་
ཐམས་ཅད་མཁྱེན་པ་ཉིད་ལས་བརྩམས་ཏེ་སྐུ་གསུམ་དག་གིས་
བྱང་ཆུབ་ཆེན་པོ་རྣམ་པ་ཀུན་ཏུ་བརྙེས་པ་རྣམ་པ་ཐམས་ཅད་་
དུ་སེམས་ཅན་ཀུན་ཀྱི་ཐེ་ཚོམ་དག་གཅོད་པ་ཁྱོད་ལ་ཕྱག་་་་༌
འཚལ་ལོ། །ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པ་ལས་
བརྩམས་ཏེ་ལོངས་སྤྱོད་ལ་འཛིན་པ་མི་མངའ་བ་དང་སྒོ་གསུམ་་་་
གྱི་ལས་ལ་ཉེས་པ་མི་མངའ་བ་དང་འཇིག་རྟེན་པའི་ཆོས་དང་
སྡུག་བསྔལ་དག་གིས་སེམས་ལ་རྙོགས་པ་མི་མངའ་བ་དང་རྟོགས་
པ་ཆུང་ངུ་ལ་མི་གནས་པ་དང་རྣམ་པར་གཡེངས་པས་མི་གཡོ་བ་་
པ
དང་ཤེས་བྱ་ཡི་ཆོས་རྣམས་ཐམས་ཅད་ལ་སྤྲོས་པ་མེད་པ་ཁྱོད་་
265



དེབ་བཅུ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལ་ཕྱག་འཚལ་ལོ། །སངས་རྒྱས་ཀྱི་མཚན་ཉིད་རྣམ་པར་དབྱེ་བ་ནི་
ངོ་བོ་དམ་པའི་དོན་ནི་གྲུབ་པ་སྟེ་ངོ་བོ་ཉིད་ཀྱི་སྐུ་དང་བྱང་ཆུབ་
སེམས་དཔའི་ས་རྣམས་ཀུན་ལས་ནི་ངེས་པར་བྱུང་བས་རྒྱུ་དང་།
སེམས་ཅན་ཀུན་ཀྱི་མཆོག་ཏུ་གྱུར་པ་ནི་འབྲས་བུ་དང་སེམས་
ཅན་ཐམས་ཅད་རྣམ་པར་གྲོལ་བར་མཛད་པ་ནི་ལས་དང་ཡོན་
ཏན་མི་ཟད་པ་དང་མཉམ་པ་མེད་པ་དང་ལྡན་པ་ནི་ལྡན་པའི་་་
དོན་དང་འཇིག་རྟེན་དག་ན་སྣང་བ་སྤྲུལ་པའི་སྐུ་དང་རྒྱལ་བའི་་
དཀྱིལ་འཁོར་ནའང་སངས་རྒྱས་ལོངས་སྤྱོད་རྫོགས་པའི་སྐུ་སྣང་་
ལ་ཆོས་ཀྱི་སྐུ་ནི་ལྷ་དང་མི་རྣམས་ཀྱིས་རྣམ་པ་ཀུན་ཏུ་མི་
མཐོང་ངོ༌། །འདི་སྐུ་གསུམ་གྱི་དབྱེ་བའི་འཇུག་པའི་དོན་ནོ། །དེ་
ལྟར་ན་ཡང་ཆོས་ཀྱི་སྐུ་དེ་ཡི་མཐུས་གདུལ་བྱའི་སྐལ་བ་ཇི་ལྟ་་་
བ་བཞིན་དུ་སྲིད་པ་ཇི་ལྟར་གནས་ཀྱི་བར་ཆོས་ཀྱི་སྐུ་དེ་ཡི་་་
མཛད་པ་རྒྱུན་མི་འཆད་པར་སྣང་བ་ཡིན་ནོ། །ཐེག་པ་ཆེན་པོ་
མདོ་སྡེའི་རྒྱན་ལས། སྤྱོད་པ་དང་མཐར་ཐུག་པའི་ལེའུ་སྟེ་ཉི་
ཤུ་རྩ་གཅིག་པའོ།། །།
ཐེག་པ་ཆེན་པོ་མདོ་སྡེའི་རྒྱན་ཅེས་བྱ་བའི་ཚིག་ལེའུར་་་་་
བྱས་པ་འཕགས་པ་བྱམས་པས་མཛད་པ་རྫོགས་སོ།། །།
འདི་བསྟན་པ་སྔ་དར་གྱི་དུས་སུ་རྒྱ་གར་གྱི་མཁན་པོ་ཤཱཀྱ་སིཾ་ཧ་་
དང་༑ ལོ་ཙཱ་བ་བརྒྱ་རྩ་བརྒྱད་ལས་ཞུ་ཆེན་གྱི་ལོ་ཙཱ་བ་བནྡེ་སྐ་བ་
དཔལ་བརྩེགས་ལ་སོགས་པས་བསྒྱུར་ཅིང་ཞུས་ཏེ་གཏན་ལ་་་!
a/
266



ཐེག་པ་ཆེན་པོ་མདོ་སྡེའི་རྒྱན་ཞེས་བྱ་བའི་མཆན་འགྲེལ།
ཕབ་པའོ། །
སླད་ཀྱི་པཎྜི་ཏ་པ་ར་ཧི་ཏ་དང་། བྲམ་ཟེ་ཆེན་པོ་སད་ཛ་
ན་དང་། ལོ་ཙ་བ་དགེ་སློང་བློ་ལྡན་ཤེས་རབ་ཀྱིས་ཅུང་ཟད་
བཅོས་ཏེ་ལེགས་པར་བཤད་ནས་གཏན་ལ་ཕབ་པའོ།། །།
མཇུག་གི་ཤོ་ལོ་ཀ་གཅིག་པོ་འདི་འགྲོ་དོན་འཕེལ་བ་དང་་་
གཞུང་གཞན་ན་འདུག་པ་ལྟར་བྲིས་པའོ།། །།
མཆན་འདི་ཡང་སྔ་འགྱུར་ཆོས་ཀྱི་རྒྱ་མཚོ་ལས་སངས་རྒྱས་གཉིས་
པ་དབྱིག་གཉེན་ཞབས་ཀྱི་འགྲེལ་པ་ལ་གཞི་བྱས་ཏེ་འཕགས་པའི་་་
ཡུལ་གྱི་ལེགས་བཤད་ལྟར་མཁས་པ་ཨོ་རྒྱན་བསྟན་འཛིན་ནོར་བུའི་་
གསུང་གི་སྒྲོན་མེ་ལ་བརྟེན་ནས་སྤྲང་བན་གཞན་ཕན་བྱམས་པའི་གོ་
ཆ་ཞེས་བྱ་བས་བྲིས་པ་དགེ་ལེགས་སུ་གྱུར་ཅིག །
267



སྤྱི་ཁྱབ་ཇུས་འགོད་པ། རྒྱ་ཀོང་རིག་འཛིན་མཐར་ཕྱིན། ཐུབ་བསྟན་སྙན་གྲགས།
རྩོམ་སྒྲིག་པ། སྨན་སྤྲུལ་དགེ་གྲགས།
རྩོམ་སྒྲིག་གཞོན་པ། རྫོགས་ཆེན་ཆོས་འཕེལ།
ཡིག་རྒྱག་པ། རྫོགས་ཆེན་ཆོས་འཕེལ། ཚེ་རིང་ནོར་སྒྲོན།
དཔེ་སྒྲིག་འགན་འཁུར་བ། བཀྲ་ཤིས། པདྨ་ཚུལ་ཁྲིམས།
རྫོགས་ཆེན་མཁན་ཆེན་གཞན་དགའི་གསུང་འབུམ།
གཞུང་ཆེན་བཅུ་གསུམ་གྱི་མཆན་འགྲེལ།
དེབ་བཅུགཉིས་པ།
སི་ཁྲོན་དཔེ་སྐྲུན་ཚོགས་པ་དང་།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
ཁྲེང་ཏུའུ་ཧྲུའུ་ཐུང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༠༦ལོའི་ཟླ ༡༢ པར་པར་གཞི་དང་པོ་བསྒྲིགས།ཟླ
༢༠༠༦ལོའི་ཟླ ༡༢ པར་པར་ཐེངས་དང་པོ་དཔར།
པར་གྲངས། ༠༠༠༡༤༢༥༠༠
དཔེ་རྟགས། ISBN 978-7-5409-3365-4/B · 102
དཔེ་རིན་སྒོར། ༢༢༠༠༠༠



DZOG W CHEN
སྔ་འགྱུར་རྫོགས་ཆེན་ཤྲཱི་སིདྷ་ལུང་རྟོགས་ཆོས་གླིང་།
རྫོགས་ཆེན་གནའ་དཔེ་གསར་སྐྲུན་ཁང་ནས་སྤེལ་བས།
སངས་རྒྱས་བསྟན་པ་རྒྱས་ཤིང་འགྲོ་ཀུན་ཞི་བདེ་ཡོང་བར་ཤོག །
IsBN 978-7-5409-3365-4
9"787540"933654">
Re སམནྟ་
རྗེཚེ༽:220.00U
ཡི་གེ་ཉི་ཤུ་རྩ་དྲུག་པ་འདི་དཔེ་ཚོའི་ནང་དུ་བཞག་ན་དཔེ་ཆ་དེ་ཕྱི་ཀ དྲུང་
བགོམས་ཀྱང་ཉེས་པ་མི་འབྱུང་བ་དེ་འཛམ་དང༣f ་རྒྱུད ༢ ས་གསུངས་བས།།SO ས ས་
འབཏག
