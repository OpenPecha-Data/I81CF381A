༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:W2DB4578
ImageGroup:11 PD35547
LCCN:n/aISBN:9787540933654
Title:
གཞུང་ཆེན་བཅུ་གསུམ་གྱི་མཆན་འགྲེལ་
Author:|gzhung chen bcu gsum gyi mchan 'grel
གཞན་ཕན་ཆོས་ཀྱི་སྣང་བ་
gzhan phan chos kyi snang ba
Descriptor:n/a
Original Publication:snga 'gyur rgyal ba rdzogs chen pa'i dpe tshogs;n/a
Place:khreng tulu
Publisher:si khron mi rigs dpe skrun khang
Date:2006
Volume:2
Total Volumes:13
TBRC Pages:12
Introductory Pages:n/a
Text Pages:n/a
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



དེབ་གཉིས་པ།:
)
:
:
རྒྱུ
Som
ག་
༦
བ
རྫོགས་ཆེན་མཁན་ཆེན་གཞན་དགའི་གསུང་འབུམ།
༄༅།།གཞུང་ཆེན་བཅུ་གསུམ་གྱི་མཆན་
འགྲེལ་བཞུགས་སོ།།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据
十部大论注释佐钦·贤嘎著,-成都:四川民族出版社,
2006. 12
ISBN 978-7-5409-3365-4
I. 十. II. 佐.. I.O佛教哲学佛经一注释十..
IV. B94
中国版本图书馆CIP数据核字(2006)第142188号
十三部大论注释(2)(
佐钦·贤嘎著
出版人;罗勇
总策划:仁真塔兴土登言扎
主编:格 扎
副主编:曲 培
责任编辑:扎西 白玛次成
封面设计:扎西白玛次成玛
文字录入:曲培 泽仁罗珍
出版发行:四川出版集团四川民族出版社(成都市三洞桥路12号)
刷;成都蜀通印务有限责任公司
成品尺寸:148mmX210mm
张:6.875
数:119千
次:2006年12月第一版
次:2006年12月第一次印刷
数:0001~2500 册山
印成
印字
版
印
印
书
定号:ISBN 978-7-5409-3365-4/B-102
价:(全套1~13册)220.00 元



ཟ་
ની
རྫོགས་ཆེན་མཁན་ཆེན་གཞན་ཕན་ཆོས་ཀྱི་སྣང་བ།ཆ



དེབ་གཉིས་པའི་དཀར་ཆག
སོ་སོར་ཐར་པའི་མདོའི་མཆན་འགྲེལ་བཞུགས་སོ། །....(༡)
དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་
བྱ་བའི་མཆན་འགྲེལ་བཞུགས་སོ། །.(༡༢༩)
སྲོག་གཅོད་པ་སྤོང་བ་སྟེ་བསླབ་པའི་གཞི་དང་པོ། ..(༡༢༩)
མ་བྱིན་པ་ལེན་པ་སྤོང་བ་སྟེ་བསླབ་པའི་གཞི་གཉིས་པ། ...(༡༤༤)
མི་ཚངས་པ་སྤྱོད་པ་སྤོང་བ་སྟེ་བསླབ་པའི་གཞི་གསུམ་པ། （༡༦ ༡）
རྫུན་དུ་སྨྲ་བ་སྤོང་བ་སྟེ་བསླབ་པའི་གཞི་བཞི་པ། (༡༦༤
མྱོས་པར་འགྱུར་བ་སྤོང་བ་སྟེ་བསླབ་པའི་གཞི་ལྔ་པ།……...(༡༧༠) )
གླུ་གར་ལ་སོགས་པ་སྤོང་བ་སྟེ་བསླབ་པའི་གཞི་དྲུག་པ། ...(༡( ༡༧༢)
སྤོས་ལ་སོགས་པ་སྤོང་བ་སྟེ་བསླབ་པའི་གཞི་བདུན་པ། ...(༡༧༤)
མལ་མཐོན་པོ་ལ་སོགས་སྤོང་བ་སྟེ་བསླབ་པའི་གཞི་
བརྒྱད་པ།( ༡༧༦)
དུས་མ་ཡིན་པའི་ཁ་ཟས་སྤོང་བ་སྟེ་བསླབ་པའི་གཞི་.
1



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།།
( ༡༨ ༦)དགུ་པ།(༡༧༩）
གསེར་དངུལ་ལ་རེག་པ་སྤོང་བ་སྟེ་བསླབ་པའི་གཞི་
བཅུ་པ།( ༡༨ ༣)
ཁྱིམ་པའི་རྟགས་སྤོང་བའི་ཕྱོགས་དང་མཐུན་པ་སྤོང་བ་སྟེ་
བསླབ་པའི་གཞི་བཅུ་གཅིག་པ།（ ༡༨ ༤)
རབ་ཏུ་བྱུང་བ་ཉམས་པའི་ཕྱོགས་དང་མཐུན་པ་སྤོང་བ་སྟེ་
བསླབ་པའི་གཞི་བཅུ་གཉིས་པ།
བླ་མར་གསོལ་བ་བཏབ་པ་ཉམས་པའི་ཕྱོགས་དང་མཐུན་པ་སྟེ་
བསླབ་པའི་གཞི་བཅུ་གསུམ་པ།（༡༨ ༨)
སྡོམ་པ་མཐའ་དག་ཉམས་པའི་ཕྱོགས་དང་མཐུན་པ་སྟེ་
བསླབ་པའི་གཞི་བཅུ་བཞི་པ།(༡༩ ༡)
མདོར་བསྡུས་ཏེ་བསྟན་པ་བཅོ་ལྔ་པ།(༡༩༦)
གཞི་ཐམས་ཅད་ཡོད་པར་སྨྲ་བའི་དགེ་ཚུལ་གྱི་ཚིག་
ལེའུར་བྱས་པ་ལྔ་བཅུ་པ་ཞེས་བྱ་བའི་མཆན་འགྲེལ་
བཞུགས་སོ། །(༡༩༩)
(:
2



©༄༅། །སོ་སོར་ཐར་པའི་མདོའི་མཆན་
འགྲེལ་བཞུགས་སོ། །
༄༅། །རྒྱ་གར་སྐད་དུ། པྲ་ཏི་མོཀྵ་སཱུ་ཏྲ། བོད་སྐད་དུ།
སོ་སོར་ཐར་པའི་མདོའོ། །འདི་ནི་དང་པོ་ཐར་བའི་མདོ་སྟེ་དང་
པོ་སྡོམ་པ་ཡང་དག་པར་ལེན་པའི་ཚེ་ན་གསུམ་ལ་སྐྱབས་སུ་འགྲོ་་་་
བའི་ཚིག་བཟླས་ནས་སྡོམ་པ་བླང་བའི་ཚིག་བརྗོད་པ་གསུམ་པའི་ཐ་
མ་ལ་སྡོམ་པ་ཐོབ་པ་ནི་ཐོག་མར་ཐོབ་པའི་གནས་སྐབས་ཡིན་པས་་
དང་པོ་ཞེས་བྱའོ། །དེའི་ཚེ་ན་སྡོམ་པ་མ་ཡིན་པའི་མཚན་ཉིད་ལས་
གྲོལ་ཏེ་སྡོམ་པའི་མཚན་ཉིད་ཀྱིས་བསྡུས་པའི་རྣམ་པར་རིག་བྱེད་མ་
ཡིན་པའི་གཟུགས་ཐོབ་པ་ནི་ཐར་བ་ཞེས་བྱའོ། །མདོ་ཞེས་བྱ་བ་ནི་
མདོ་ཙམ་དུ་བསྟན་པ་ཞེས་པའི་དོན་ཏོ། །དོན་དེ་ལས་བསྟན་བཅོས་
འདི་འབྱུང་བའམ་དོན་དེ་བསྟན་བཅོས་འདིར་བསྡུས་པས་དང་པོ་་་
ཐར་བའི་མདོ་ཞེས་བྱའོ། །ཡང་ན་རྣམ་གྲངས་གཞན་སོ་སོར་ཐར་པ་
ཞེས་སྟོན་ཏེ། སོ་སོར་ཞེས་པ་ནི་རྒྱུད་ཐ་དད་པ་དང་། ཐར་པ་ནི་
རྣམ་པར་གྲོལ་བ་སྟེ་གང་ཟག་རྒྱུད་ཐ་དད་པ་གང་གིས་སྡོམ་པ་ཡང་
དག་པར་བླངས་ཏེ་བསྲུང་བས་དེ་ཉིད་ངན་འགྲོ་དང་འཁོར་བ་ལ་
1



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བ
པརྣམ་པར་གྲོལ་བར་འགྱུར་གྱི་གཞན་གྱིས་སྡོམ་པ་བླང་བས་གཞན་་
གྲོལ་བར་མི་འགྱུར་རོ། །དོན་དེ་ལས་བསྟན་བཅོས་འདི་འབྱུང་
བའམ་དོན་དེ་བསྟན་བཅོས་འདིར་བསྡུས་པས་བསྟན་བཅོས་འདི་་་
ལ་སོ་སོར་ཐར་པའི་མདོ་ཞེས་བྱའོ། །ཡང་ན་ཐར་བའི་ཐབས་ཞེས་
བྱ་བར་སྟོན་ཏེ། ངེས་པར་འབྱུང་བ་ཐོབ་པའི་ཐབས་ཀྱི་ཕྱིར་
གསུངས་པས་སོ། །དེ་ཡང་ལྷག་པའི་ཚུལ་ཁྲིམས་ལ་བརྟེན་ནས་ལྷག་
པའི་སེམས་དང་དེ་ལ་བརྟེན་ནས་ལྷག་པའི་ཤེས་རབ་སྐྱེ་བ་ཡིན་ནོ།།
དོན་དེ་ལས་བསྟན་བཅོས་འདི་འབྱུང་བའམ། དོན་དེ་བསྟན་བཅོས་
འདིར་བསྡུས་པས་བསྟན་བཅོས་འདི་ཐར་བའི་ཐབས་ཀྱི་མདོ་ཞེས་་་
བྱའོ༑ །བམ་པོ་དང་པོ། ཐམས་ཅད་མཁྱེན་པ་ལ་ཕྱག་འཚལ་
ལོ༑ །དེ་ལ་སོ་སོར་ཐར་པའི་མདོ་འདིའི་བསྡུས་པའི་དོན་ནི་མཚན་
ཉིད་རྣམ་པ་ལྔས་སྟོན་ཏེ། མཆོད་པ་དང་། གླེང་བསླང་བ་དང་། ཡང་།
དག་པར་རྩོམ་པ་དང་། གཞུང་རྒྱས་པ་དང་། བསྡུས་པའི་མཚན་
ཉིད་ཀྱིས་སོ། །དང་པོ་ནི་སྙན་པའི་བ་དན་སོགས་ཚིགས་སུ་བཅད་
པ་གཉིས་ཀྱིས་སྟོན་ཏོ། །གཉིས་པ་ནི་སངས་རྒྱས་འདུལ་བ་སོགས་
ཚིགས་སུ་བཅད་པ་བཅུ་གཅིག་གིས་སྟོན་ཏོ། །གསུམ་པ་ནི་བསྐལ་པ་
བྱེ་བ་སོགས་ཚིགས་སུ་བཅད་པ་དྲུག་གིས་སྟོན་ཏོ། །བཞི་པ་ནི་ཚེ་
དང་ལྡན་པ་དག་སོགས་ནས་དྲན་པ་དང་བག་ཡོད་པས་རྣལ་འབྱོར་
དུ་བྱའོ་ཞེས་པའི་བར་ཐམས་ཅད་ཀྱིས་སྟོན་ཏོ། །ལྔ་པ་ནི་བཟོད་པ་
དཀའ་ཐུབ་དམ་པ་སོགས་ལྷག་མ་རྣམས་ཀྱིས་སྟོན་ཏོ། །དེ་ལ་རེ་
2



སོ་སོར་ཐར་པའི་མདོའི་མཆན་འགྲེལ།
ཞིག་མཆོད་པའི་མཚན་ཉིད་བཤད་པར་བྱ་སྟེ། གཞན་དོན་ཕུན་
ཚོགས་ཀྱི་ཁྱད་པར་ལས་གཞན་དོན་བྱེད་པའི་ཐབས་སམ་རྒྱུ་ཕུན་་་
སུམ་ཚོགས་པ་སྙན་པའི་བ་དན་འཇིག་རྟེན་སྲིད་པ་ཁམས་་་་་་་
གསུམ་དུ་གྲགས་པ་དང་། དེ་ཡང་གཟུགས་མེད་པར་ཇི་ལྟར་
གྲགས་ཤེ་ན་གཟུགས་ཅན་གྱི་ཁམས་ན་གནས་པའི་ཚེ་གྲགས་པའི་་་་
བག་ཆགས་རྒྱུད་ལ་ཡོད་པས་རྒྱུ་ལ་འབྲས་བུ་བཏགས་ཏེ་གྲགས་པར་
བརྗོད་དོ། །ཕན་འདོགས་པ་ཕུན་སུམ་ཚོགས་པ་དམ་པའི་གསུང་གི་
ཆོས་ཀྱི་སྒྲ་སེང་གེའི་སྒྲ་ལྟ་བུར་བསྒྲགས་པ་དང་། ཤེས་རབ་ཕུན་
སུམ་ཚོགས་པ་ནི་ཤེས་བྱ་ཐམས་ཅད་མཁྱེན་པ་དང་འཁོར་ཡོངས་
སུ་སྨིན་པར་མཛད་པའི་སྒོ་ནས་གཞན་གྱི་དོན་བསྒྲུབ་པའི་ཐབས་སུ་
གྱུར་པ། ཐུགས་རྗེ་ཕུན་སུམ་ཚོགས་པ་ནི་བཤད་པ་དང་བསྒྲུབ་པའི་
ཆོས་དཀོན་མཆོག་གི་མཛོད་བརྙེས་པ་དང༌། འབྲས་བུའི་ཁྱད་
པར་ཕུན་སུམ་ཚོགས་པ་ཞབས་ལ་ཚངས་པ་དང་ལྷའི་དབང་པོ་་་
དག་གིས་གཙུག་གི་ནོར་བུས་གཏུགས་ཏེ་ཕྱག་བྱེད་དོ། །བདག་
གི་དོན་ཕུན་སུམ་ཚོགས་པའི་ཆེ་བ་ཉིད་ཀྱི་ཁྱད་པར་སྤངས་པ་ཕུན་་
སུམ་ཚོགས་པ་ནི། སྐྱེ་རྒ་ན་འཆི་བཞིས་བསྡུས་པ་ཉེ་བར་ལེན་པའི་
ཕུང་པོ་ལྔའི་རང་བཞིན་སྡུག་བསྔལ་གྱི་རྒྱ་མཚོ་ཆེན་པོ་གཏིང་་་་
དང་མཐའ་མེད་པ་དེ་ཉིད་བརྒལ་བ་དང་། ཡེ་ཤེས་ཕུན་སུམ་
ཚོགས་པ་ནི་ཤེས་བྱ་ཐམས་ཅད་ལ་ཆགས་ཐོགས་མེད་པས་འགྲོ་་་
བའི་གཙོ་བོ་དེ་ལ་སྤྱི་བོས་ཕྱག་འཚལ་ཏེ། ཐམས་ཅད་མཁྱེན་
3



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པའི་བསླབ་པའི་གཞི་དཀོན་པའི་མཆོག་འདུལ་བ་རྒྱ་མཚོ་ལྟ་
བུའི་སྣོད་སོ་སོར་ཐར་པ་འདི། འཕགས་པའི་ཚོགས་ཀྱི་དབུས་
སུ་དབྱེ་བར་ཏེ་གདོན་པར་བྱའོ། །ད་ནི་གླེང་བསླང་བའི་མཚན་
ཉིད་བཤད་པར་བྱའོ། །དེ་ལ་ཚེ་འདིའི་འབྲས་བུའི་སྒོ་ནས་སོ་སོར་
ཐར་པའི་ཆེ་བ་ཉིད་བརྗོད་པའི་དབང་དུ་བྱས་ཏེ་སངས་རྒྱས་ཀྱི་་་
གསུངས་པའི་འདུལ་བ་གཞི་བཅུ་བདུན་ལ་སོགས་པར་བསྟན་པ་་་
གངས་ཆེན་མཚོ་སྟེ་རྒྱ་མཚོ་དང་འདྲ་བ། གཏིང་དང་མཐའ་
མེད་པ་ཐམས་ཅད་ཀྱི། གནས་པའི་སྟེ་མཚན་ཉིད་རྣམ་པར་
བཞག་པའི་སྙིང་དང་དེ་ཉིད་མི་འགྱུར་བའི་སྙིང་པོ་ནི། སོ་སོར་
ཐར་པ་འདི་ཡིན་ནོ། །དེ་ཡང་ཉི་ཤུ་མ་ལོན་པ་བསྙེན་པར་རྫོགས་
པའི་ཐད་ཀ་ལས་རབ་བྱུང་གི་གཞི་འཕྲོས། གསོ་སྦྱོང་གི་གསོལ་བ་
གླིང་གཞི་གདོན་པ་ལས་གསོ་སྦྱོང་གི་གཞི་འཕྲོས། དགག་དབྱེ་བྱས་
པས་དེ་འགྲུབ་བམ་མི་འགྲུབ་ཅེས་དགག་དབྱེའི་གཞི་འཕྲོས། དེའི་
རྒྱུ་དབྱར་ལ་རག་ལས་པས་དབྱར་གྱི་གཞི་འཕྲོས། ལ་ལ་རས་ཆེན་
དང་བརྟད་པ་ལས་བྱུང་བའི་གོས་ལས་དབྱར་དང་དགག་དབྱེ་་པ
འཕྲོས་པར་འདོད་དོ། །འཆང་འབྲལ་འཇོག་གསུམ་ལས་སྲ་བརྐྱང་
དང་༑ འཇོག་པ་ལས་གོས་ཀྱི་གཞིའོ། །ཡང་སྲ་བརྐྱང་གོས་ཀྱི་གཏེར་
ལྟ་བུར་འདུག་པས་དེ་ལ་བརྟེན་ནས་ཀོ་ལྤགས་ཀྱི་གཞིའོ། 
ཞག་
བདུན་པའི་གསོག་འཇོག་ལས་སྨན་གྱི་གཞིའོ། །གསོ་སྦྱོང་ལ་སོགས་
པ་ལས་བྱ་བ་བརྩམས་པར་བཤད་པ་ལ་བརྟེན་ནས་ལས་ཀྱི་གཞིའོ། །གོ
4



སོ་སོར་ཐར་པའི་མདོའི་མཆན་འགྲེལ།
ལྷག་མ་ཕྱིར་བཅོས་ལས་ཕྱིར་བཅོས་ཀྱི་གཞིའོ། །ཕྱིར་བཅོས་རང་གི་
ཆ་ལག་ཏུ་དུས་དང་དུས་མ་ཡིན་པ་དང་ས་གཞན་ན་གནས་པ་་
གཉིས་སོ། །ཡང་ན་མི་འདོད་བཞིན་སྤྲོ་བ་བྱེད་དུ་གཞུག་གོ་ལས་དེ་
གཉིས་སོ། །མ་ངེས་པ་གཉིས་ལས། ཡོངས་སུ་སྦྱངས་པ་དང་། དེའི་
ཞར་བྱུང་དུ་ལས་དབྱེ་བ་དང་། འཁོར་ལོ་དབྱེ་བའོ། །ཡང་ན་དབྱེན་
གྱི་ལྷག་མ་ལ་བརྟེན་ནས་འཁོར་ལོ་དབྱེ་བའོ།ཞི་བྱེད་ཀྱི་ཆོས་
བདུན་ལ་བརྟེན་ནས་རྩོད་པའི་གཞིའོ། །གནས་མལ་གྱི་ལྟུང་བྱེད་
ལས་གནས་མལ་གྱི་གཞིའོ། །ལ་ལ་ཁང་པ་དང་ཁང་ཆེན་ལས་འཕྲོས་
པར་འདོད་དོ། །སོ་སོར་ཐར་པ་འདི་ནི་དམ་ཆོས་རྒྱལ་པོ་སངས་
རྒྱས་བཅོམ་ལྡན་འདས་དེ་ཡི། མདོ་སྡེ་ལ་སོགས་པའི་ཆོས་ཀུན་ཀྱི་
ནི་འདྲེན་པ་མཆོག་སྟེ་རྒྱལ་པོའི་བློན་པོ་རིན་པོ་ཆེ་དང་འདྲའོ་་་་་
ཞེས་པའི་དོན་ཏོ། །སོ་སོར་ཐར་པ་འདི་ནི་དགེ་སློང་མྱ་ངན་ལས་
འདས་པའི་ནོར་བུ་རིན་པོ་ཆེ་འདོད་པ་ཚོང་པ་ལྟ་བུའི་ཚོགས་ཀྱི།
བསླབ་ཟོང་སྟེ་ཚུལ་ཁྲིམས་ཀྱི་ནོར་གང་དུ་གཅེར་བའི་ཚོང་ཁང་་་
ཆེན་པོ་ཡིན། ཚུལ་ཁྲིམས་འཆལ་བ་སྟེ་བསླབ་པ་ཉམས་ལ་ལྷག་
མ་དང་བཅས་པ་སྦྲུལ་གདུག་པ་དང་འདྲ་བས་ཟིན་པ་རྣམས་ཀྱི།
གདུག་པ་སྟེ་ལྟུང་བའི་དུག་རྣམ་པར་སེལ་བའི་སྨན་ནི་སོ་སོར
ཐར་པ་འདི་ཡིན་ནོ། །སོ་སོར་ཐར་པ་འདི་ནི་ལང་ཚོ་སྟེ་གཞོན་པ་
བག་མེད་པ་ལ་སོགས་པས་རྣམ་པར་འཁྲུལ་བའི། རྐང་གཉིས་
གཞོན་ནུ་བྱ་བ་དང་བྱ་བ་མ་ཡིན་པ་མི་ཤེས་པ་རྣམས་འདུལ་བའི་་་
5



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གླང་པོ་ཆེའི་ལྕགས་ཀྱུ་ལྟ་བུ་ཡིན་ནོ། །ཚེ་ཕྱི་མའི་འབྲས་བུའི་སྒོ་
ནས་སོ་སོར་ཐར་པའི་ཆེ་བ་ཉིད་བརྗོད་པའི་དབང་དུ་བྱས་ནས་རྒྱ་་
མཚོ་ཆེན་པོ་བས་ཟབ་པའི་འགྲོ་བ་ལྔའི་འཁོར་བ་ལས། སྒྲོལ་
བའི་རྒལ་ཐབས་གྲུ་དང་ཟམ་པ་ལྟ་བུ་ནི་སོ་སོར་ཐར་པ་འདི་
ཡིན་ཏེ། སོ་སོར་ཐར་པ་འདི་ནི་བཟང་འགྲོ་སྟེ་ལྷ་དང་མིའི་འགྲོ་
བར་འགྲོ་བ་ཡི། ངེས་པ་སྟེ་གདོན་མི་ཟ་བའི་ཆུ་ལོན་དང་ཟམ་
པ་ཡིན་ཏེ་ངན་སོང་ལས་གྲོལ་ཞིང་མངོན་པར་མཐོ་བའི་ལམ་ཐོབ།
པའི་ཐབས་ཡིན་པའི་ཕྱིར་རོ།རོ །སོ་སོར་ཐར་པ་འདི་ནི་འདོད་
ཆགས་ལ་སོགས་པའི་ཉོན་མོངས་པ་ཕམ་པར་བྱེད་པའི་འཕགས་་
པའི་ལམ། རྒྱལ་པོ་ལྟ་བུ་ཡི་ནི་འདྲེན་པ་མཆོག་གོ། །སོ་སོར་ཐར་
པ་འདི་ནི་ཐར་པའི་གྲོང་ཁྱེར་དུ་འཇུག་པའི། ཐེམ་སྐས་ཀྱི་
གཞི་དང་འདྲ་བར་གནས་སོ། །སོ་སོར་ཐར་པ་ལ་སྟོན་པ་དང་
འདྲ་བར་བསྟོད་པ་ནི། ང་ནི་ཕུང་པོ་ལྷག་མ་མེད་པའི་མྱ་ངན་ལས་
འདས་པར་གྱུར་ན། སོ་སོར་ཐར་པ་འདི་ནི་ཁྱེད་ཀྱི་སྟོན་པ་
དང་འདྲ་བའོ་ཞེས། 
རང་བྱུང་བཅོམ་ལྡན་འདས་ཉིད་ཀྱིས་
དགོངས་པ་གཏད་དེ་གུས་པ་དང་བཅས་པར། ནན་ཏན་དུ་དགེ་
སློང་གི་དགེ་འདུན་ཚོགས་པའི་མདུན་དུ་བསྟོད་དོ། །ཚོགས་ཀྱི་
ལམ་དཀོན་པས་ཚོགས་ཀྱི་ལམ་འབྲས་བུ་དང་བཅས་པ་བྱ་བའི་་་་་་
དབང་དུ་མཛད་ནས། སངས་རྒྱས་ཞེས་བྱ་བའི་སྒྲ་འདི་ཡང་།
འཇིག་རྟེན་དག་ན་རབ་ཏུ་དཀོན་པར་གྱུར་ན། སངས་རྒྱས་པ
6



སོ་སོར་ཐར་པའི་མདོའི་མཆན་འགྲེལ།
རྒྱུརྣམས་འབྱུང་བ་དང་། དམ་པའི་ཆོས་སྟོན་པ་དང་། ཆོས་བསྟན་པ་
རྣམས་གནས་པ་དང༌། ཆོས་གནས་པ་རྣམས་ཀྱི་རྗེས་སུ་འཇུག་པ་
དང་། གཞན་གྱི་ཕྱིར་སྙིང་བརྩེ་བར་བྱེད་པ་རྣམས་འབྱུང་བར་
དཀའ་བ་ནི་ལྟ་སྨོས་ཀྱང་ཅི་དགོས། མི་ཉིད་ཀྱང་རྙེད་པ་ཤིན་ཏུ་
དཀའ་ན་ཡུལ་དབུས་སུ་སྐྱེ་བ་དང་དབང་པོ་ཚང་བ་དང་། གནས་
ལ་དད་པ་དང་། ལས་ཀྱི་མཐའ་མ་ལོགས་པ་རྣམས་ནི་སྨོས་ཅི་
དགོས། ཆོས་ཐོས་ཤིང་དད་པས་རབ་ཏུ་བྱུང་བ་ཡང་ཤིན་ཏུ་
དཀོན་ནོ། །དེ་བཞིན་དུ་རབ་ཏུ་བྱུང་བ་རྣམས་ཀྱི། ཚུལ་ཁྲིམས་
ཕུན་སུམ་ཚོགས་པ་དང་དབང་པོ་སྡོམ་པ་དང༌། ཟས་ཀྱི་ཚོད་རིག་
པ་དང་། ནམ་གྱི་ཆ་སྟོད་སྨད་ལ་མི་ཉལ་བར་བརྩོན་པ་དང་ཤེས་
བཞིན་ཏུ་སྤྱོད་པ་རྣམས་རབ་ཏུ་དཀོན་ནོ། །ཚུལ་ཁྲིམས་ཡོངས་
སུ་དག་པར་གྱུར་ཀྱང་། གྲོགས་བཟང་པོ་དགེ་བའི་བཤེས་
གཉེན་དང༌། དམ་པའི་ཆོས་ཉན་ཅིང་སེམས་པ་དང་། ཕྱི་ནང་གི་
བར་ཆད་མེད་པ་དང་། གཏོང་བ་སྤེལ་བ་དང་། དད་པ་དང་ལྡན་པ་
དང་གཡོ་བ་མེད་པ་ལ་སོགས་པ་དགེ་སྦྱོང་གི་རྒྱན་རྣམས་ཀྱང་ཤིན་་
ཏུ་རྙེད་པར་དཀའའོ། རྙེད་པར་དཀའ་བའི་ཚོགས་ཀྱི་ལམ་
འབྲས་བུ་དང་བཅས་པར་བྱ་བའི་དབང་དུ་མཛད་ནས། འཇིག་
རྟེན་ན་སངས་རྒྱས་འབྱུང་བ་སོགས་གཞན་འབྱོར་ལྔ་དང་། མི་
ལུས་ཐོབ་པ་སོགས་རང་འབྱོར་ལྔ་དང་དགེ་བའི་ཆོས་ལ་འདུན་
པས་རབ་ཏུ་བྱུང་བ་དང་། ཚུལ་ཁྲིམས་ཀྱི་སྡོམ་པ་ཕུན་སུམ་
7



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཚོགས་པ་སོགས་ལྔ་དང་། གྲོགས་བཟང་པོ་དགེ་བའི་བཤེས་
གཉེན་སོགས་ལྔ་ཡང་རྙེད་པར་དཀའ་ལ་དེ་རྙེད་པར་གྱུར་ནས།
ཚོགས་ཀྱི་ལམ་རྙེད་པ་ནན་ཏན་གྱི་སྒོ་ནས་འབྲས་བུ་དང་བཅས་་་
པར་བྱ་བའི་དབང་དུ་མཛད་ནས། མཁས་པ་དག་ལ་ལེགས་པར་
འདོད་ཅིང་། ཚོགས་ཀྱི་ལམ་དེ་དག་འབྲས་བུ་དང་བཅས་པར་
བྱེད་འདོད་པའི། སྡོམ་བརྩོན་རྣམས་ཀྱིས་སོ་སོར་ཐར་པ་འདི།
མཉན་པའི་ཕྱིར་ནི་འབད་པར་བྱ། །ཐོས་པ་དང་། གཟུང་བ་
དང་། འཛིན་པ་དང་བསྒྲུབ་པ་ལ་འབད་པར་བྱའོ་ཞེས་པའི་དོན་
ཏོ༑ །བདག་གི་དབང་དུ་བྱས་ནས་སོ་སོར་ཐར་པ་བསྒྲུབ་པ་བསྟན་
པའི་ཕྱིར། དགེ་སློང་དབང་པོ་དུལ་བ་ཀུན་ཏུ་དབང་པོ་ཡུལ་ལ་
མི་གཡེང་བའོ། །གཞན་གྱི་དབང་དུ་བྱས་ནས་སོ་སོར་ཐར་པ་བསྒྲུབ་
པ་བསྟན་པའི་ཕྱིར། སངས་རྒྱས་བྱོན་པ་དང་མི་རུ་འགྱུར་བ་དང་
རབ་ཏུ་འབྱུང་བའོ། །ཆོས་ཀྱི་དབང་དུ་བྱས་ནས་སོ་སོར་ཐར་པ་
བསྒྲུབ་པར་བྱ་བའི་ཕྱིར་ངེས་པར་ཐར་བ་མྱ་ངན་ལས་འདས་པ་་་
ཐོབ་པར་འདོད་པ་རྣམས་ཀྱིས། སོ་སོར་ཐར་པ་རྟག་ཏུ་ཉམས་
པར་མི་འགྱུར་བར་སྲུངས་ཤིག །ད་ནི་གཞུང་རྒྱས་པ་ཡང་དག་པར་
བརྩམ་པའི་དབང་དུ་བྱས་ནས་བཤད་པར་བྱའོ། །དེ་ཡང་སོ་སོར་
ཐར་པ་རྙེད་དཀའ་བ་དང་དཀོན་མཆོག་གསུམ་འབྱུང་བ་དེ་བདེ་བ་
ལ་སོགས་པའི་སྒོ་ནས་བརྩམས་དགོས་པས་དེའི་ཕྱིར། བསྐལ་པ་བྱེ་
བ་རྣམས་སུ་ཡང་། །སོ་སོར་ཐར་པ་རྣ་བས་ཐོས་པ་དང༌། ཡིད་ལ
བ
8



སོ་སོར་ཐར་པའི་མདོའི་མཆན་འགྲེལ།
ཀྱིས་ཚིག་དང་དོན་ཐོག་མར་གཟུང་བ་དང་དེ་མི་བརྗེད་པར་་་
འཛིན་པ་ནི་རྙེད་པར་དཀའ་སྟེ། ཚུལ་བཞིན་དུ་སྒྲུབ་པའང་
ཤིན་ཏུ་སྔ་མ་དག་ལས་ཀྱང་རྙེད་པར་དཀའ་འོ། །སངས་རྒྱས་
རྣམས་ནི་འཇིག་རྟེན་དུ་འབྱུང་བ་དེ་བདེ་བའི་རྒྱུ་ཡིན་པ་དང་།
ཆོས་བསྟན་པ་ཡང་བདེ་བའི་རྒྱུ་ཡིན་པ་དང་། དགེ་འདུན
རྣམས་ཚུལ་ཁྲིམས་དང་ལྟ་བ་དང་ཆོ་ག་དང་འཚོ་བ་རྣམས་མཐུན་་
པ་ཡང་བདེ་བའི་རྒྱུ་ཡིན་པ་སྟེ། མཐུན་པ་རྣམས་ཀྱི་བསླབ་པ་
གསུམ་རྗེས་སུ་བསྒྲུབ་པའི་དཀའ་ཐུབ་ཀྱང་བདེ་བའི་རྒྱུ་ཡིན་ནོ། །
འཕགས་པ་དགྲ་བཅོམ་པ་རྣམས་ནི་མཐོང་བ་དེ་བདེ་བའི་རྒྱུ་་་
ཡིན་ལ། དམ་པ་བྱང་ཆུབ་སེམས་དཔའ་དག་དང་ལྷན་ཅིག་
འགྲོགས་པ་ཡང་བདེ་བའི་རྒྱུའོ། །བྱིས་པ་ཤེས་རབ་འཆལ་བ་ལོག་
པར་སྒྲུབ་པ་རྣམས་ནི་མ་མཐོང་ན། དུས་རྟག་ཏུ་བདེ་བ་ཉིད་
དུ་འགྱུར་རོ། །གཞན་ལ་གནོད་པའི་བསམ་པ་ལོག་པའི་ཚུལ་
ཁྲིམས་དང་ལྡན་པ་མཐོང་བ་བདེ་ལ། ཐེ་ཚོམ་ཐམས་ཅད་སེལ་།
བར་བྱེད་པའི་མང་དུ་ཐོས་པ་མཐོང་བ་ཡང་བདེའོ། །ཡང་སྲིད་
འབྱུང་བ་ལས་རྣམ་པར་གྲོལ་བ་ཡི། འཕགས་པ་དགྲ་བཅོམ་པ་
དག་མཐོང་བ་ནི་དགེ་ལེགས་ཀྱི་བསམ་པ་མཆོག་དང་ལྡན་པས་་་་
བདེ་བའི་རྒྱུ་ཡིན་ནོ། །འཇུག་ངོགས་བདེ་བའི་ཆུ་ཀླུང་ལ་ལོངས་
སྤྱོད་བདེ་བ་ལྟར་འཚོ་བ་བསོད་ཉམས་དང་ངལ་ཞིང་དུབ་པའི་་
མཐའ་གཉིས་རྣམ་པར་སྤངས་པས་རྣམ་པར་གྲོལ་བའི་ཚུལ་ལོངས་་
co9



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྤྱོད་བདེ་བ་དང་། དགེ་བའི་ཆོས་ལ་གོམས་པའི་སྐྱེ་བོ་རྣམས་
ཀྱང་བདེ་ལ། རྣམ་པར་དག་པའི་ལམ་བསྒྲུབས་ཏེ་ཟག་པ་མེད་པའི་
ཤེས་རབ་ཐོབ་པར་གྱུར་པ་ཡང་བདེ་ཞིང་། ངའོ་སྙམ་པའི་ང་།
རྒྱལ་ཟད་པ་ནི་བདེ་བའི་མཆོག་ཡིན་ནོ། །སྦྱངས་པའི་ཡོན་ཏན་ལ་
གནས་པའི་བསམ་པ་ངེས་པར་བླངས་ནས་དེ་ལ་བརྩོན་པར་བྱས་་
ཤིང་དབང་པོ་སྡོམ་ཏེ་ཐུལ་བ་དག །དགོན་པ་ཞི་བའི་གནས་
རྣམས་སུ་རྒས་པར་འགྱུར་བ་དང་། སྡེ་སྣོད་གསུམ་གྱི་བསྟན་
བཅོས་མང་དུ་ཐོས་པ་ནགས་ཀྱི་ནང་དག་ཏུ། ལང་ཚོ་གཞོན་
པ་ཉིད་ཡོལ་བར་གྱུར་ཏེ་ཟད་པ་རྣམས་ཀྱི་གནས་པར་བདེ་སྟེ།
ཚེ་འདི་དང་ཕྱི་མ་ལ་བདེ་བ་དང་བདག་དང་གཞན་ལ་བདེ་བ་དང་
ཚངས་པར་སྤྱོད་པའི་མཐའ་བདེ་བའི་རྒྱུ་ཡིན་པའི་ཕྱིར་རོ། །གཞུང་
རྒྱས་པའི་མཚན་ཉིད་ལ་དུས་དང་པོར་བྱ་བ་དང་མདོ་གདོན་པའོ། །
དང་པོ་ལ་བསྡུས་པའི་དོན་དྲུག་སྟེ། མདོ་གདོན་པ་ལ་རྣ་བ་མི་
གཏོད་པའི་ཉེས་དམིགས་དང་། མི་འདུ་བ་དགག་པ་དང་། མཆོད་
ཅིང་ལུང་དབོག་པ་དང་། ཡང་དག་པར་སྒྲུབ་ཏུ་གཞུག་པ་དང་།
དེའི་ཕན་ཡོན་དང་། མི་སྒྲུབ་པའི་ཉེས་དམིགས་བསྟན་པའོ། །དེ་
ལས་སོ་སོར་ཐར་པ་མཉན་པ་ལ་རྣ་བ་མི་གཏོད་པའི་ཉེས་དམིགས་་
བསྟན་པའི་དབང་དུ་མཛད་ནས། ཚེ་དང་ལྡན་པ་དག་སོ་ག་
རྣམས་ཀྱི་དུས་འདས་པ་ཇི་ཙམ་དང་། ལྷག་མ་ལུས་པ་ཇི་ཙམ་
པ་དེ་ཙམ་མོ། །འདིས་གསོ་སྦྱོང་འདོན་པའི་དུས་ཚིགས་མཚོན་པ་
10



སོ་སོར་ཐར་པའི་མདོའི་མཆན་འགྲེལ།
འོསྟེ༑ སོ་ག་དང་། དབྱར་དང༌། སྟོན་དང་། དགུན་དང་། དགུན་སྨད་
དང་། དཔྱིད་ཀྱི་དུས་ཚིགས་དྲུག་པོ་གང་གི་ཚེ་སོ་སོར་ཐར་པའི་
མདོ་འདོན་པའི་དུས་ཚིགས་དེ་ཉིད་ཀྱི་མིང་སྨོས་པ་ཡིན་ནོ། །དེ་ལ་
སོ་གའི་དུས་ཚིགས་ནི་དཔྱིད་ཟླ་ཐ་ཆུང་ཉ་ནས་དབྱར་ཟླ་འབྲིང་པོ་་
ཉའི་བར་གྱི་ཟླ་བ་གཉིས་སོ། །དབྱར་གྱི་དུས་ཚིགས་ནི་དབྱར་ཟླ་ཟླ
འབྲིང་པོའི་ཉ་ནས་སྟོན་ཟླ་ར་བ་ཉའི་བར་གྱི་ཟླ་བ་གཉིས་སོ། །སྟོན་
གྱི་དུས་ཚིགས་ནི་སྟོན་ཟླ་ར་བ་ཉ་ནས་སྟོན་ཟླ་ཐ་ཆུང་ཉའི་བར་གྱི་་་
ཟླ་བ་གཉིས་སོ། །དགུན་གྱི་དུས་ཚིགས་ནི་སྟོན་ཟླ་ཐ་ཆུང་ཉ་ནས་
དགུན་ཟླ་འབྲིང་པོའི་ཉའི་བར་གྱི་ཟླ་བ་གཉིས་སོ། །དགུན་སྨད་ཀྱི་
དུས་ཚིགས་ནི་དགུན་ཟླ་འབྲིང་པོའི་ཉ་ནས་དཔྱིད་ཟླ་ར་བའི་ཉའི་
བར་གྱི་ཟླ་བ་གཉིས་སོ། །དཔྱིད་ཀྱི་དུས་ཚིགས་ནི་དཔྱིད་ཟླ་ར་བའི་
ཉ་ནས་དཔྱིད་ཟླ་ཐ་ཆུང་ཉའི་བར་གྱི་ཟླ་བ་གཉིས་སོ། །དེ་ལ་དཔྱིད་
ཐ་ཆུང་གནམ་སྟོང་ལ་སོ་སོར་ཐར་པའི་མདོ་འདོན་ན་ཚེ་དང་ལྡན་་
པ་དག་སོ་ག་རྣམས་ཀྱི་ཟླ་བ་ཕྱེད་ནི་འདས་སོ། །ཟླ་བ་ཕྱེད་དང་
གཉིས་ནི་ལུས་སོ་ཞེས་བརྗོད་པར་བྱའོ། །དབྱར་ར་བའི་ཉ་ལ་འདོན་
ན་ཚེ་དང་ལྡན་པ་དག་སོ་ག་རྣམས་ཀྱི་ཟླ་བ་གཅིག་ནི་འདས་སོ། །ཟླ་
བ་གཅིག་ནི་ལུས་སོ་ཞེས་བརྗོད་པར་བྱའོ། །དབྱར་ར་བའི་གནམ་
སྟོང་ལ་གདོན་ན་ཚེ་དང་ལྡན་པ་དག་སོ་ག་རྣམས་ཀྱི་ཟླ་བ་ཕྱེད་་་་་
དང་གཉིས་ནི་འདས་སོ། །ཟླ་བ་ཕྱེད་ནི་ལུས་སོ་ཞེས་བརྗོད་པར་
བྱའོ༑ །དབྱར་ཟླ་འབྲིང་པོའི་ཉ་ལ་འདོན་ན། ཚེ་དང་ལྡན་པ་དག་སོ་པ
11



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ག་རྣམས་ཀྱི་ཟླ་བ་གཉིས་ནི་འདས་ཏེ་ལྷག་མ་མ་ལུས་སོ་ཞེས་བརྗོད་
པར་བྱའོ། །དེ་བཞིན་དུ་དབྱར་ལ་སོགས་པ་ལ་ཡང་ཤེས་པར་བྱའོ། །
བཀྲ་ཤིས་ཀྱི་གསོ་སྦྱོང་དང་གནོད་པ་དབྱུང་བའི་དོན་དུ་གསོ་སྦྱོང་་་
བྱ་བ་ལ་སོགས་པ་ཉའི་དུས་དང་མི་སྦྱོར་བའི་སྐབས་སུ་ནི་སྔར་སྨོས་
པའི་སྔགས་དེ་དག་གི་སྟེང་དུ་ཟླ་བ་དང་པོ་དང་གཉིས་པའི་ཡར་་་
མར་གྱི་ངོའི་ཚེས་གྲངས་ཀྱང་འདས་པ་དང་ལྷག་མ་ཇི་ཙམ་པ་དེ་་་་
ཙམ་བརྗོད་པར་བྱའོ། །དཔེར་ན། དཔྱིད་ཟླ་ཐ་ཆུང་གི་མར་ངོའི་
ཚེས་གཅིག་ལ་འདོན་ན་ཚེ་དང་ལྡན་པ་དག་སོ་ག་རྣམས་ཀྱི་ཟླ་བ་་་་
དང་པོའི་མར་ངོའི་ཚེས་གཅིག་ནི་འདས་སོ། །ཟླ་བ་གཅིག་དང་ཞག་
ཉི་ཤུ་རྩ་དགུ་ནི་ལུས་སོ། །ཞེས་བརྗོད་པ་ལྟ་བུའོ། །ཚེ་དང་ལྡན་པ་
དག་ལུས་ཡོངས་སུ་འགྱུར་ཏེ་རྒ་བ་དང་ལུས་སེམས་སོ་སོར་འབྲལ་
བའི་འཆི་བ་མངོན་པར་འོང་ཞིང་ཚངས་པར་སྤྱོད་པའི་སྐྱེ་བའི་་
གནས་སྟོན་པའི་བསྟན་པ་ཡང་འཇིག་པར་འགྱུར་བས། ཚེ་
དང་ལྡན་པ་དག་གིས་བག་ཡོད་པས་རྣལ་འབྱོར་དུ་བྱའོ། །
དོན་ཇི་ལྟར་གནས་པ་བཞིན་དུ་ཐུགས་སུ་ཆུད་པའི་དེ་བཞིན་་་་་་
གཤེགས་པ་ཉོན་མོངས་པའི་དགྲ་བཅོམ་པ་ཡེ་ཤེས་ཕྱིན་ཅི་མ་་་་་
ལོག་པས་ཡང་དག་པར་ཤེས་བྱ་མ་ལུས་པ་ཡོངས་སུ་རྫོགས་པར་་་
མཁྱེན་པའི་སངས་རྒྱས་རྣམས་ཀྱི་བྱང་ཆུབ་དང་། གཞན་ཡང་
གང་དག་དེ་ལྟ་བུ་དང་མཐུན་པ་དགེ་བའི་ཆོས་དྲན་པ་ཉེ་་
བར་བཞག་པ་ལ་སོགས་པ་བྱང་ཆུབ་ཀྱི་ཕྱོགས་རྣམས་ཀྱང་བག་
12



སོ་སོར་ཐར་པའི་མདོའི་མཆན་འགྲེལ།
ཡོད་པས་འཐོབ་བོ། །མི་འདུ་བ་དགག་པའི་དབང་དུ་མཛད་ནས།
ལེགས་པ་དྲུག་དང་ལྡན་པའི་བཅོམ་ལྡན་འདས་ཀྱི་ཉན་ཐོས་ཀྱི་
དགེ་འདུན་ནི་ཡིད་ཀྱི་བསམ་པར་བྱ་བའི་དོན་ཉུང་བ་དང་ལུས་
དང་ངག་གི་བྱ་བ་ཉུང་བ་ཡིན་པས་དགེ་འདུན་གྱི་ཐོག་མར་་་་
བྱ་བ་ཅི་ཡོད་དེ་ཅི་ཡང་མེད་པས་ཐམས་ཅད་འདུས་ཤིག་ཅེས་་་་་་
པའི་དོན་ཏོ། །ཚེ་དང་ལྡན་པ་ན་བ་དང་དབང་མེད་པ་དང་སྲོག་
དང་ཚངས་པར་སྤྱོད་པའི་བར་ཆད་ཀྱིས་འཇིགས་པ་གང་དག་མ་
ལྷགས་པ་རྣམས་ལ་མི་མཐུན་པ་མེད་པའི་ཕྱིར་འདུན་པ་དང་་་
རང་ཉིད་དག་པའི་ཕྱིར་ཡོངས་སུ་དག་པ་དྲིས་ཤིག །དྲིས་ནས་
ཀྱང་དགེ་སློང་ངམ་དགེ་འདུན་ལ་བརྗོད་པར་བྱའོ། །གང་ཟག་ལ
ཕུལ་ན་མདུན་དུ་སྔགས་ལན་གསུམ་དང༌། གལ་ཏེ་དགེ་འདུན་ལ་
འབུལ་ན་དགེ་འདུན་གྱི་དབུས་སུ་སྔགས་ལན་གཅིག་བརྗོད་པར་་་་་
བྱའོ། །མཆོད་ཅིང་ལུང་དབོག་པའི་དབང་དུ་མཛད་ནས། དྲི་མེད་
ཤཱཀྱའི་རྒྱལ་རྒྱུད་དུ་སྐུ་འཁྲུངས་པ་མི་ཡི་སེང་གེ་དེ་ལ་ནི། སོར་མོ་
བཅུ་ཡི་ཐལ་མོ་སྦྱར་ཏེ། སོ་སོར་ཐར་པའི་མདོ་འདོན་པ་རྣམ་པ་
ལྔ་པོ། གླེང་གཞི་དང་། ཕམ་པར་གྱུར་པ་དང་། དགེ་འདུན་ལྷག་མ་
དང་། མ་ངེས་པ་དང་། རིལ་གྱིས་གདོན་པ་དག་གདོན་པར་བྱ་
བས། སློབ་མ་རྣམས་གདུལ་བར་བྱ་བའི་དོན་དུ་སོ་སོར་ཐར་པ་
འདོན་པ་ང་ལས་ཉོན། ཡང་དག་པར་བསྒྲུབ་ཏུ་གཞུག་པའི་དབང་
དུ་མཛད་ནས་ལུང་དབོག་པ་ཐོས་ནས་དྲང་སྲོང་ཆེན་པོ་ཡང་་་་་
13



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དག་པར་རྫོགས་པའི་སངས་རྒྱས་དེ་ཡིས། འདུལ་བ་དང་མི་འགལ་
བ་དང་འཇིག་རྟེན་དང་མི་འགལ་བར་བྱའོ་ཞེས་ཇི་སྐད་གསུངས་་
པ་བཞིན་དུ་བསྒྲུབ་པར་བྱ་ཞིང༌། ཁ་ན་མ་ཐོ་བ་སྡིག་པ་བཅས་
ཁྲིམས་ཕྲ་མོ་རྣམས་ལ་ཡང་། བརྟེན་ཅིང་འབད་པས་སྤང་བར་
བྱེད་པ་ཉིད་དུ་གྱིས། དགེ་བའི་ཕྱོགས་ཐམས་ཅད་ལ་རྟག་ཏུ་
འབད་པ་སྟེ་རྩོལ་བས་འདའ་བར་མ་བྱས་ན་བཀོལ་དུ་མི་བཏུབ་་་
པ་ཡི། སེམས་རྟ་དམུ་རྒོད་དང་འདྲ་བ་མི་དགེ་བའི་ཕྱོགས་ལས་ཁ་
གླན་དཀའ་བ་ལ། མཐུན་པ་སྟེ་འཚམ་ཞིང་རྐྱེན་དུ་བབ་པ་
བསླབ་པའི་གཞི་གཟེར་བུ་རྣོན་པོ་བརྒྱབ་པ་ཡི། སྲབ་ནི་སོ་སོར་
ཐར་པ་འདི་ཡིན་ནོ། །དེའི་ཕན་ཡོན་བསྟན་པའི་དབང་དུ་མཛད་
ནས་བསླབ་པ་འདོད་པའི་ཆེ་བའི་བདག་ཉིད་ཅན་གང་དག་ངག་
ཙམ་གྱིས་ཀྱང་།བྱ་བ་མ་ཡིན་པ་ལས་ལྡོག་ཅིང་བཅས་པའི་
མཚམས་ལས་མི་འདའ་བ། དེ་དག་མི་རྟ་ཅང་ཤེས་བཟང་པོ་བ
དང་འདྲ་བ་སྟེ། ཉོན་མོངས་པའི་གཡུལ་ལས་ངེས་པར་རྒྱལ་
བར་འགྱུར་རོ། །དེ་མི་སྒྲུབ་པའི་ཉེས་དམིགས་བསྟན་པའི་དབང་དུ་
མཛད་ནས་མུ་སྟེགས་བྱེད་ལྟ་བུ་སུ་ལ་སྲབ་འདི་མེད་པ་དང་།
ནམ་དུའང་ཡང་དག་པའི་བསླབ་པ་འདོད་པར་མི་འགྱུར་བ།
དེ་དག་ཉོན་མོངས་པའི་གཡུལ་གྱིས་རྣམ་པར་དཀྲུགས་ཏེ།
སེམས་འཇོག་པ་དང་བྲལ་བས་ངན་སོང་གི་གནས་སུ་རྣམ་པར་་་
འཁྱམ་པར་འགྱུར་རོ། །ད་ནི་མདོ་འདོན་པའི་ལས་བརྗོད་པར་བྱ་
14.



སོ་སོར་ཐར་པའི་མདོའི་མཆན་འགྲེལ།
་སྟེ༑ དེ་ལ་གསོལ་བའི་དབང་དུ་མཛད་ནས། དགེ་འདུན་བཙུན་པ་
རྣམས་རྣ་བ་གཏད་ཅིང་གུས་པས་གསན་དུ་གསོལ། དེང་དགེ་
འདུན་གྱིས་བསླབ་པ་གསུམ་པོ་དག་གསོ་ཞིང་སྦྱོང་བར་བྱེད་པས་
ན་གསོ་སྦྱོང་དང་དེ་བཅུ་བཞི་པའམ་བཅོ་ལྔ་པ་སྟེ། དེ་ཡང་པ
དབྱར་ཟླ་གསུམ་དང་དགུན་ཟླ་གསུམ་གྱི་ནི་ར་བ་དང་ཐ་ཆུང་མར་་
གྱི་ངོའི་བཅོ་ལྔ་མི་ཐུབ་པས་གནམ་སྟོང་བཞི་བཅུ་བཞི་པ་དང་།
སྟོན་ཟླ་གསུམ་དང་དཔྱིད་ཟླ་གསུམ་གྱི་ནི་འབྲིང་པོ་མར་གྱི་ངོའི་་་་
བཅོ་ལྔ་མི་ཐུབ་པས་གནམ་སྟོང་གཉིས་བཅུ་བཞི་པ་ཡིན་ལ་ལྷག་མ་་
བཅོ་བརྒྱད་ནི་གསོ་སྦྱོང་བཅོ་ལྔ་པ་ཡིན་ནོ། །གལ་ཏེ་དགེ་འདུན་
གྱི་ལས་བྱ་བ་དུས་ལ་བབ་ཅིང་ལས་དེ་བྱ་བར་བཟོད་ན་དགེ་
འདུན་གྱིས་ཅང་མི་སྨྲ་བས་གནང་བར་མཛོད་ཅིག་དང་། དེང་
དགེ་འདུན་གསོ་སྦྱོང་མཛད་དེ་སོ་སོར་ཐར་པའི་མདོ་གདོན་
པ་གདོན་ནོ། །འདི་ནི་གསོལ་བའོ། །དེ་ནི་གསོལ་བ་འབའ་ཞིག་
གི་ལས་སོ། །ད་ནི་གླེང་གཞི་རྣམ་པར་བཞག་པའི་དབང་དུ་མཛད་
ནས༑ གླེང་གཞི་རྣམ་པར་བཞག་པའི་ལུང་དབོག་པ་ནི། ཚེ་དང་
ལྡན་པ་དག་བདག་ཅག་གནས་དང་ཚོགས་པ་དང་།ཆོ་གས་
མཐུན་པའི་གསོ་སྦྱོང་བྱ་སྟེ། རྣམ་པ་གང་གིས་གསོ་སྦྱོང་བྱ་ཞེ་ན།
སོ་སོར་ཐར་པའི་མདོ་གདོན་པ་རྣམ་པ་ལྔ་པོ་དག་གདོན་གྱིས།
ཁྱེད་ཅག་སུ་ལ་ལྟུང་བ་ཡོད་པ་དེས་མཐོལ་ཅིང་ལྟུང་བ་མེད་་
ན་ཅང་མ་སྨྲ་ཞིག །ཅང་མི་སྨྲ་ན་བདག་གིས་ཚེ་དང་ལྡན་པ་
155



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དག་ཡོངས་སུ་དག་པར་རིག་པར་བྱའོ། །གླེང་གཞི་རྣམ་པར་
བཞག་པའི་ཐབས་བསྟན་པ་ནི། དཔེ་ཇི་ལྟར་ན་བཤགས་པའི་དུས་
སུ་དགེ་སློང་གིས་ལྟུང་བ་མཐོང་ངམ་ཞེས་སོ་སོར་དྲིས་ནས་་་
མཐོང་ངོ་ཞེས་དགེ་སློང་གིས་ལན་བཏབ་པ་དེ་བཞིན་དུ་དགེ་་
སློང་གི་འཁོར་འདི་ལྟ་བུར་ཡང་ལན་གསུམ་གྱི་བར་དུ་
བསྒྲག་པར་བྱ་བ་ཡིན་ནོ། །མ་དག་པའི་ཉེས་དམིགས་ནི། ཡང་
དགེ་སློང་གང་དགེ་སློང་གི་འཁོར་འདི་ལྟ་བུར་འོག་ནས་་་་་
འབྱུང་བ་ལན་གཅིག་བཏོན་ནས་ལན་གཉིས་ལན་གསུམ་གྱི་བར་་
དུ་དྲིའོ་ཞེས་བསྒྲགས་པ་ན་ལྟུང་བ་ཡོད་ལ་དྲན་བཞིན་དུ་མི་་་
མཐོལ་ན་དེ་ཤེས་བཞིན་དུ་རྫུན་དུ་སྨྲ་བ་ཡིན་ནོ། །ཡིད་གཉིས་
ནི་འདུ་ཤེས་དང་འདྲ་བས་ཡིད་གཉིས་ཟ་བ་བྱིན་གྱིས་མི་རློབ་ན་་་་
ཡང་ལྟུང་བ་འདིར་འགྱུར་རོ། །ཚེ་དང་ལྡན་པ་དག་ཤེས་བཞིན་
དུ་རྫུན་དུ་སྨྲ་བ་ནི་བཅོམ་ལྡན་འདས་ཀྱིས་བར་དུ་གཅོད་་་་་
པའི་ཆོས་སུ་གསུངས་སོ། །དག་པའི་ཕན་ཡོན་ནི་དེ་བས་ན་
དགེ་སློང་གང་ལྟུང་བ་བྱུང་བ་རྣམ་པར་དག་པར་འདོད་་་་
པས་ལྟུང་བ་ཡོད་ལ་དྲན་ཞིང་མཐོང་བ་བཤགས་པ་དང་བསྡམ་
པ་དང་བྱིན་གྱིས་བརླབ་པ་གང་བྱ་བར་འོས་པ་དེས་མཐོལ་བར་་་༌
བྱའོ༑ །མཐོལ་ནས་དེ་མངོན་མཐོ་དང་ངེས་ལེགས་ཀྱི་བདེ་བ་ལ་
རེག་པར་གནས་པར་འགྱུར་རོ། །མ་མཐོལ་མ་བཤགས་ན་ནི་
མི་འགྱུར་རོ། །མཇུག་བསྡུ་བ་ནི། ཚེ་དང་ལྡན་པ་དག་བདག་
16



སོ་སོར་ཐར་པའི་མདོའི་མཆན་འགྲེལ།
གིས་སོ་སོར་ཐར་པའི་མདོ་གདོན་པའི་རྒྱུ་གླེང་གཞི་བཏོན་་་་
ཟིན་ཏོ། །གླེང་གཞི་རྣམ་པར་བཞག་པ་བསྒྲགས་པར་བྱ་བ་ནི་གླེང་
གཞི་བཏོན་པ། དེ་ལ་བདག་གིས་ཚེ་དང་ལྡན་པ་དག་ལ་ཅི་
འདི་ལ་ཁྱེད་ཅག་ཡོངས་སུ་དག་གམ་ཞེས་དྲིའོ། །ཅི་འདི་ལ་
ཁྱེད་ཡོངས་སུ་དག་གམ་ཞེས་ལན་གཉིས་ལན་གསུམ་དུ་་་་་་
དྲིའོ།།འདི་ལ་ཚེ་དང་ལྡན་པ་དག་ཡོངས་སུ་དག་ན་འདི་
ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ།། །།
སྡུད་པར་བྱེད་པས་འདུལ་བའི་སྡེ་སྣོད་ཡང་དག་པར་བསྡུ་བའི་
ཚེ་མ་འོངས་པའི་སྐྱེ་བོ་ལུང་དང་རྟོགས་པའི་བདག་ཉིད་མེད་པ་་་་་
དག་སྒྲོ་སྐུར་སྤང་བ་དང་བརྗོད་པ་ཉུང་ངུས་དོན་གྱི་སྤྱི་རྟོགས་པར་་
བྱ་བའི་ཕྱིར་སྡོམ་པ་རྣམ་གསུམ་དུ་བསྡུས་ཏེ། སྤྱི་སྡོམ་དང་། སྡོམ་
དང་༑ བར་སྡོམ་དུའོ། །དེའི་ཕྱིར་སྡོམ་ལ། མི་ཚངས་པ་སྤྱོད་པར་
མི་བྱ་བ་དང་རྐུ་བར་མི་བྱ་བ་དང་། མི་ལ་གསད་པར་མི་བྱ་བ་བ
དང་། རྫུན་དུ་སྨྲ་བར་མི་བྱ་བ་དང་བཅས་པ་ཡི། ཆོས་བཞི་དེ་
དག་ཕམ་པར་འགྱུར་བ་གདོན་པའི་སྐབས་འདིར་ནི་བཅོམ་ལྡན་་་
འདས་ཀྱིས་གསུངས་པ་ཡིན། ཚེ་དང་ལྡན་པ་དག་ཕམ་པར་
འགྱུར་བའི་ཆོས་བཞི་པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་་
སོར་ཐར་པའི་མདོ་འདོན་པའི་ཚེ་འདུལ་བ་འཛིན་པའི་ཁ་ཏོན་་
ལས་འབྱུང་ངོ༌། །ཡང་དགེ་སློང་གང་དག་དགེ་སློང་ཚངས་པ་
མཚུངས་པར་སྤྱོད་པ་རྣམས་དང་ལྷན་ཅིག་བསླབ་པ་མཚུངས་་
17



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་པས་པར་གྱུར་པ་སྟེ་བསྙེན་པར་རྫོགས་ནས་ལོ་བརྒྱར་ལོན་པའི་དགེ་་་་་
སློང་གིས་བསླབ་པར་བྱ་བ་དེ་ལ་དེར་བསྙེན་པར་རྫོགས་པས་ཀྱང་་
བསླབ་པར་བྱ་ལ་དེར་བསྙེན་པར་རྫོགས་པས་བསླབ་པར་བྱ་བ་དེ་་
ལ་བསྙེན་པར་རྫོགས་ནས་ལོ་བརྒྱ་ལོན་པས་བསླབ་དགོས་པ
གཞན་གྱི་མདུན་དུ་བསླབ་པ་མ་ཕུལ་བསླབ་པའི་ཡུལ་མཐུ་མེད་
པར་བྱས་ཏེ་ཉམས་པར་མ་བྱས་པར་གཉིས་ཀྱིས་གཉིས་སྤྲད་དེ་་
མི་ཚངས་པར་སྤྱོད་པ་འཁྲིག་པའི་ཆོས་བསྟེན་ན། ཐ་ན་དུད་
འགྲོའི་སྐྱེ་གནས་སུ་སྐྱེས་པ་དང་ལྷན་ཅིག་ཀྱང་རུང་སྟེ། དགེ་
སློང་དེ་ཕམ་པར་གྱུར་པ་ཡིན་གྱིས་དེ་དང་དགེ་འདུན་ལྷན་
ཅིག་གནས་པར་མི་བྱའོ། །འདི་ལ་ཡན་ལག་བཞིས་དངོས་གཞིའི་
ལྟུང་བར་འགྱུར་ཏེ། བསྟེན་དུ་རུང་བ་དང་། མ་ཉམས་པ་དང་། དང་
པོའི་ཕྱོགས་སུ་ནོར་བུ་འདས་པ་དང་། རེག་པ་ཉམས་སུ་མྱོང་བའོ། །།
དེ་དག་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །ཡང་
དགེ་སློང་གང་གཞན་དག་གི་གྲོང་ན་འདུག་པའམ། དགོན་
པ་ན་འདུག་པ་གཞན་དག་གིས་མ་བྱིན་པར་རང་གིས་རྐུ་བའི་་་
གྲངས་སུ་གཏོགས་པ་བླངས་ན། མ་ཤ་ཀ་ལྔ་ལ་སོགས་པ་ཇི་
ཙམ་མ་བྱིན་པར་བླངས་པས་དེ་རྒྱལ་པོའམ། བློན་པོ་ཆེན་
པོས་བཟུང་ནས་དགེ་སློང་དེ་ལ་འདི་སྐད་ཅེས། ཀྱེ་མི་ཁྱོད་ནི་
འཇབ་བུས་རྐུ་བའི་རྐུན་མའོ། །ལེགས་ཉེས་མི་ཤེས་པའི་བྱིས་
པའོ༑ །ལུང་དཔོག་པ་མི་ཤེས་པའི་བླུན་པའོ། །མཐུས་རྐུ་བའོ་
18



སོ་སོར་ཐར་པའི་མདོའི་མཆན་འགྲེལ།
ཕམ་པར་ཞེས་ཟེར་ཞིང་སྲོག་དང་བྲལ་བར་བྱས་ཏེ་གསོད་དམ། ཆིང་ངམ་
དམ་པོས་འཆིང་ངམ། མཐར་སྤྲུགས་ཀྱང་རུང་སྟེ། དགེ་སློང་
གིས་དེ་ལྟར་མ་བྱིན་པར་ལེན་ན་དགེ་སློང་དེ་ཡང་ཕ
གྱུར་པ་ཡིན་གྱིས་དེ་དང་ལྷན་ཅིག་གནས་པར་མི་བྱའོ། །འདི་
ལ་ཡན་ལག་དྲུག་གིས་དངོས་གཞིའི་ལྟུང་བར་འགྱུར་ཏེ། རྐུ་སེམས་
དང་། མ་བྱིན་པ་དང་། མིའི་རྒྱུད་ཀྱིས་ཡོངས་སུ་བཟུང་བ་དང་།
དེར་འདུ་ཤེས་པ་དང་། རིན་ཐང་ཚང་བ་དང་། གནས་ནས་སྤོས་
པའོ༑ །དེ་དག་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །
ཡང་དགེ་སློང་གང་མིའམ་མིར་ཆགས་པ་ལ་བསམས་བཞིན་་
དུ་རང་གི་ལག་དར་ཏེ་དེའི་སྲོག་བཅད་དམ། དེ་ལ་མཚོན་
བྱིན་ནམ། དེ་ལ་མཚོན་ཐོགས་པ་གཉེར་ཏམ། དེ་འཆིར་
བཅུག་གམ། དེ་ལ་འཆི་བའི་བསྔགས་པ་བརྗོད་ཀྱང་རུང་སྟེ།
དེ་ལ་འདི་སྐད་ཅེས། ཀྱེ་མི་ཁྱོད་འཚོ་བ་སྟེ་གསོན་པ་སྡིག་པའི་
རྒྱུ་ལུས་མི་གཙང་བ་ངན་པ་འདིས་ཅི་ཞིག་བྱ། ཀྱེ་མི་ཁྱོད་
གསོན་པ་བས་ཤི་སླའོ་ཟེར་ཞིང་། སེམས་ཀྱི་འདོད་པ་སྟེ་
གནོད་སེམས་ཀྱིས་མི་དེ་འཆི་བར་འདོད་པ་དང༌། དེའི་འཚོ་བའི་
ཡོ་བྱད་རྣམས་བདག་གིས་ཐོབ་ཏུ་རེ་བའི་སེམས་ཀྱི་ཀུན་ཏུ་རྟོག་་
པ་དག་གིས་རྣམ་གྲངས་དུ་མས་དེ་འཆིར་བཅུག་གམ། དེ་ལ་
འཆི་བའི་བསྔགས་པ་བརྗོད་དེ། དེ་ཡང་རྩོམ་པ་དེས་དུས་
བྱས་ན། དགེ་སློང་དེ་ཡང་ཕམ་པར་གྱུར་པ་ཡིན་གྱིས་དེ་དང་
19



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གནས་པར་མི་བྱའོ། །འདི་ལ་ཡན་ལག་ལྔས་དངོས་གཞིའི་ལྟུང་
བར་འགྱུར་ཏེ། གསོད་སེམས་དང༌། མིའི་འགྲོ་བ་པ་དང་། གཞན་
དང་། དེར་འདུ་ཤེས་པ་དང་། སྲོག་བཅད་པའོ། །དེ་དག་ལས་ཡན་
།
ལག་མ་ཚང་ན་ཅི་རིགས་པར་ན་སྨད་དོ། །ཡང་དགེ་སློང་གང་
བསམ་གཏན་དང་གཟུགས་མེད་པའི་ས་པའི་ཤེས་པ་ཟག་པ་དང་་་་
བཅས་པས་གཟུགས་ལ་སོགས་པ་མངོན་པར་མི་ཤེས་ཤིང་དེ་ལྟ་་་
བུའི་ཤེས་པ་ཟག་པ་མེད་པས་གཟུགས་སོགས་ཡོངས་སུ་མི་ཤེས་
ལ་མིའི་ཆོས་སྒྲིབ་པ་ལྔ་སྟེ་དེ་སྤངས་པའི་བླ་མ་དང་ཡང་དག་པའི་
མཐའི་མྱ་ངན་ལས་འདས་པ་དང་། སངས་རྒྱས་ལ་སོགས་པའི་
འཕགས་པ་དང་། དགེ་སྦྱོང་གི་འབྲས་བུའི་བྱེ་བྲག་ཐོབ་པ་
དང་༑ སྡུག་བསྔལ་ལ་སོགས་པ་ཤེས་པ་དང་། སྡུག་བསྔལ་ལ་
སོགས་པ་དེ་དག་མཐོང་བ་དང་བསམ་གཏན་བཞི་པོ་དག་ལ་་་
རེག་པར་སྤྱོད་པ་མེད་ལ་མེད་བཞིན་དུ་འདི་དག་ཤེས་སོ།
ལྷ་ལ་སོགས་པ་འདི་མཐོང་ངོ་ཞེས་ཁས་འཆེས་པ་ལས།
ལྟུང་བ་བྱུང་བ་དེ་རྣམ་པར་དག་པར་འདོད་ནས་དུས་་
གཞན་ཞིག་ན་གཞན་གྱིས་དྲིས་ཀྱང་རུང་། མ་དྲིས་ཀྱང་རུང་
འདི་སྐད་ཅེས་ཚེ་དང་ལྡན་པ་དག་བདག་གིས་ནི་ཡིད་ཀྱིས་་་་
མི་ཤེས་པར་ཤེས་སོ་ཞེས་སྨྲས། མིག་གིས་མ་མཐོང་བར་
མཐོང་ངོ་ཞེས་སྨྲས་ཏེ། དོན་གྱིས་སྟོང་པའི་གསོབ་དང་ས་བོན་
གྱིས་སྟོང་པའི་གསོག་བརྫུན་དུ་སྨྲས་སོ་ཞེས་ཟེར་ན། དོན་ལ་དེ་
20



སོ་སོར་ཐར་པའི་མདོའི་མཆན་འགྲེལ།
བརྫུན་ཀྱང་ཡང་དག་པར་འདུ་ཤེས་ཏེ་བརྗོད་པ་མངོན་པའི་ང་
རྒྱལ་མ་གཏོགས་ཏེ། དགེ་སློང་དེ་ཡང་ཕམ་པར་འགྱུར་བ་
ཡིན་གྱིས་དེ་དང་ཡང་གནས་པར་མི་བྱའོ། །འདི་ལ་ཡན་ལག་
ལྔས་དངོས་གཞིའི་ལྟུང་བར་འགྱུར་ཏེ། འདུ་ཤེས་བསྒྱུར་བ་དང་།
མིའི་ཆོས་བླ་མ་དང་། བདག་ཉིད་ཀྱི་ཕྱིར་དང་། རང་གི་ཚིག་དང་།
གཞན་གྱིས་གོ་བའོ། །དེ་ལས་ཡན་ལག་མ་ཚང་ན་ཅི་རིགས་པར་ན་
སྨད་དོ། །མཇུག་བསྡུ་བ་ནི། ཚེ་དང་ལྡན་པ་དག་བདག་གིས་
ཕམ་པར་གྱུར་པའི་ཆོས་བཞི་པོ་དག་བཏོན་ཟིན་ཏོ། །དགེ་
སློང་གིས་དེ་དག་ལས་ལྟུང་བ་གང་ཡང་རུང་བ་ཞིག་བྱས་ན་་
ཐོག་མར་ཁྱིམ་པའི་དུས་ཀྱི་གནས་སྐབས་ཇི་ལྟ་བར་ཕྱིས་ཀྱང་དེ་
བཞིན་དུ་འགྱུར་བས་ཕམ་པར་གྱུར་པ་ཡིན་ཏེ། དགེ་སློང་
རྣམས་དང་གནས་གཅིག་ཏུ་ལྷན་ཅིག་གནས་པ་དང་ཆོས་དང་་
ཟང་ཟིང་ལ་ལོངས་སྤྱོད་དུ་མི་དབང་གིས་གནས་པར་མི་བྱའོ།།
ཕམ་པར་འགྱུར་བའི་ཆོས་བཞི་པོ་དེ་ལ་བདག་གིས་ཚེ་དང་ལྡན་
པ་དག་ལ་ཅི་འདི་ལ་ཁྱེད་ཡོངས་སུ་དག་གམ་ཞེས་དྲིའོ། །ཅི་
འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་གསུམ་
དུ་དྲིའོ། །འདི་ལ་ཚེ་དང་ལྡན་པ་དག་ཡོངས་སུ་དག་ན་འདི་
ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ།། །།
སྡོམ་ལ། ཁུ་བ་འབྱིན་པ་དང་ལུས་ཀྱི་ཆ་ཤས་ནས་འཛིན་པ་
དང་འཁྲིག་ཚིག་སྨྲ་བ་དང་བསྙེན་བཀུར་བསྔགས་པ་དང་སྨྱན་་་
21



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བྱེད་པ་དང་། ཁང་པ་དང་ཁང་ཆེན་དང་ནི་གཞི་མེད་པ་སྐུར་
པ་འདེབས་པ་དང་། བག་ཙམ་གྱིས་སྐུར་པ་འདེབས་པ་དང་།
དགེ་འདུན་གྱིས་དབྱེན་བྱེད་པ་དང་དེའི་རྗེས་སུ་ཕྱོགས་པ་དང་
ཁྱིམ་པ་སུན་འབྱིན་པ་དང་བཀའ་བློ་མི་བདེ་བའོ། །ཚེ་དང་
ལྡན་པ་དག་ལྟུང་བ་དེ་དགེ་འདུན་ལས་རྣམ་པར་ལྡང་བ་ལྷག་
མ་དང་བཅས་པའི་ཆོས་བཅུ་གསུམ་པོ་འདི་དག་ནི་ཟླ་བ་ཕྱེད་
ཕྱེད་ཅིང་སོ་སོར་ཐར་པའི་མདོ་འདོན་པ་ལས་འབྱུང་ངོ་། །
བསམས་བཞིན་དུ་ཁུ་བ་དང་པོའི་གནས་ནས་ཕྱུང་ན་རྨི་ལམ་་་
གྱི་མ་གཏོགས་ཏེ་དགེ་འདུན་ལྷག་མའོ། །འདི་ལ་ཡན་ལག་
བཅུས་དངོས་གཞིའི་ལྟུང་བར་འགྱུར་ཏེ། ཕྱུང་བ་དང་། དེར་འདུན་ཏེ
པ་དང་། རང་གི་ཁུ་བ་དང༌། དང་པོའི་གནས་དང་། རེག་པ་དང་།
ཕྱི་རོལ་གྱིས་དང་། སེམས་ཅན་དུ་བགྲང་བ་དང་། དེའི་རྣམ་པར་
གནས་པ་དང་། བརྩལ་བ་དང་། ཡན་ལག་གི་རྣམ་པ་ལའོ། །དེ་ལས་
ཡན་ལག་མ་ཚང་པ་ལ་ཅི་རིགས་པར་ན་སྨད་དོ། །ཡང་དགེ་སློང་
གང་འདོད་ཆགས་ཀྱིས་ངོ་ཚ་ཤེས་པའི་ཆོས་དྲལ་ཅིང་རྣམ་པར་་་་་
གྱུར་ནས་ཡུལ་དེ་དང་འབྲེལ་བར་འདོད་པའི་སེམས་ཀྱིས་བུད་་་
མེད་ཀྱི་ཡུལ་འཁྲིག་པའི་ཆོས་བསྟན་ནུས་པ་དང་ལྡན་ཞིང་ལུས་་
རེག་པར་བྱེད་དམ། འཁྲིག་མ་མན་ཆད་ཀྱི་ལག་པ་ནས་བཟུང་
ངམ༑ དཔུང་པ་ནས་བཟུང་ངམ། སྐྲའི་ལན་བུ་ནས་བཟུང་
ངམ༑ ཡན་ལག་དང་ཉིང་ལག་གང་ཡང་རུང་བ་ལ་ཅུང་ཟད་
22



སོ་སོར་ཐར་པའི་མདོའི་མཆན་འགྲེལ།
ནོམ་པ་དང་རབ་ཏུ་ཉུག་པ་བདག་གིར་བྱེད་དེ་རོ་མྱོང་བར་་་་
བྱེད་ན་དགེ་འདུན་ལྷག་མའོ། །འདི་ལ་ཡན་ལག་དྲུག་གིས་
དངོས་གཞིའི་ལྟུང་བར་འགྱུར་ཏེ། རེག་པའི་བདེ་བ་མྱོང་བའི་
འདུན་པ་དང་། བུད་མེད་ཉིད་དང་། བསྟེན་ནུས་པ་ཉིད་དང་།
བར་དུ་མ་ཆོད་པ་དང་། མ་ཉམས་པ་དང་། རེག་པ་བདག་གིར་བྱེད་
པའོ༑ །དེ་དག་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །
ཡང་དགེ་སློང་གང་འདོད་ཆགས་ཀྱིས་ངོ་ཚ་ཤེས་པའི་ཆོས་དྲལ་་་
ཅིང་རྣམ་པར་གྱུར་ནས་ཡུལ་དེ་དང་འབྲེལ་བར་འདོད་པའི་་་་་་
སེམས་ཀྱིས་བུད་མེད་ཀྱི་ཡུལ་ལེགས་པར་སྨྲས་པ་དང་ཉེས་པར་་་
སྨྲས་པའི་དོན་ཀུན་ཏུ་ཤེས་པ་དང་ལྷན་ཅིག་གནས་ངན་ལེན་གྱི་
སྟེ་ཉེས་པ་བསྐྱེད་པའི་ཚིག་སྡིག་པ་ཅན་ཚོགས་པར་མི་དབྱུང་་་
བ་འཁྲིག་པ་ལས་བྱུང་བའི་ཆོས་ཀྱི་མིང་དང་ལྡན་པ་དག་་་་་་
དཔེར་ན་སྐྱེས་བུས་ན་ཆུང་ལ་སྨྲ་བ་ཇི་ལྟ་བ་བཞིན་དུ་སྨྲས་ན་་
དགེ་འདུན་ལྷག་མའོ། །འདི་ལ་ཡན་ལག་ལྔས་དངོས་གཞིའི་ལྟུང་
བར་འགྱུར་ཏེ། སྨྲ་བའི་བདེ་བ་ཉམས་སུ་མྱོང་བའི་འདུན་པ་དང་།
བུད་མེད་ཉིད་དང་། ལེགས་པར་སྨྲས་པ་དང་ཉེས་པར་སྨྲས་པ་ཤེས་
ནུས་པ་དང་། དོན་གོ་བ་དང་། འཁྲིག་པ་དང་ལྡན་པའི་ཚིག་སྨྲས་
པའོ༑ །དེ་དག་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །
ཡང་དགེ་སློང་གང་འདོད་ཆགས་ཀྱིས་ངོ་ཚ་ཤེས་པའི་ཆོས་དྲལ་་་
ཅིང་རྣམ་པར་གྱུར་ནས་ཡུལ་དེ་དང་འབྲེལ་བར་འདོད་པའི་་་་་་བ
23



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པསེམས་ཀྱིས་བུད་མེད་ཀྱི་ལུས་ཀྱི་མདུན་དུ་དགེ་སློང་བདག་་
ཉིད་ཀྱི་ལུས་ཀྱི་བསྙེན་བཀུར་བུད་མེད་དེས་བྱ་བའི་ཕྱིར་འདི་་
ལྟ་སྟེ། ང་ལྟ་བུའི་དགེ་སློང་ཚུལ་ཁྲིམས་དང་ལྡན་པ། ཏིང་ངེ་
འཛིན་ལ་གནས་པས་དགེ་བའི་ཆོས་ཅན། ཤེས་རབ་ཀྱི་ཕུང་པོ་
ཡོངས་སུ་རྫོགས་པས་ཚངས་པར་སྤྱོད་པ་ལ་འདི་ལྟར་འཁྲིག་་་་
པ་སྤྱོད་པ་ལས་བྱུང་བ་དང་ལྡན་པའི་ཆོས་འདིས་བསྙེན་་་་
བཀུར་བྱས་ན། སྲུ་ཞེས་དགའ་བའི་ཚིག་གིས་བོས་ནས་འདི་ནི་
བསྙེན་བཀུར་བྱས་པ་རྣམས་ཀྱི་ནང་ན་མཆོག་ཡིན་ནོ་ཞེས་་་
བསྔགས་པ་བརྗོད་ན་དགེ་འདུན་ལྷག་མའོ། །འདི་ལ་ཡན་ལག་
དྲུག་གིས་དངོས་གཞིའི་ལྟུང་བར་འགྱུར་ཏེ། བསྙེན་བཀུར་བསྔགས་
པའི་བདེ་བ་ཉམས་སུ་མྱོང་བའི་འདུན་པ་དང་། བུད་མེད་ཉིད་
དང་། ལེགས་པར་སྨྲས་པ་དང་ཉེས་པར་སྨྲས་པའི་དོན་ཤེས་པར་
ནུས་པ་དང་། དོན་གོ་བ་དང་། བདག་གི་ཕྱིར་དང་། རྒྱ་ལ་སོགས་
པའི་དོན་གྱིས་བསྔགས་པའོ། །དེ་ལས་ཡན་ལག་མ་ཚང་ན་ཅི་རིགས་
པར་ན་སྨད་དོ། །ཡང་དགེ་སློང་གང་བུད་མེད་ལ་སྐྱེས་པའི་
ཚིག་བརྗོད་པ་དང་། སྐྱེས་པ་ལ་བུད་མེད་ཀྱི་ཚིག་གིས་ཆུང་མ་
ཉིད་དམ། ཡང་ན་མཛའ་ན་མོ་ཉིད་དུ་སྨྱན་བྱེད་ན་ཐ་ན་སྨད་
འཚོང་མ་ལྟ་བུ་དང་། ཐང་འགའ་སྟེ་ཡུད་ཙམ་ཕྲད་པ་ལ་ཡང་
རུང་སྟེ་དགེ་འདུན་ལྷག་མའོ། །འདི་ལ་ཡན་ལག་བདུན་གྱིས་
དངོས་གཞིའི་ལྟུང་བར་འགྱུར་ཏེ། མི་ཡིན་པ་དང་། གཞན་ཡིན་པ་
24



སོ་སོར་ཐར་པའི་མདོའི་མཆན་འགྲེལ།
བ་དང་༑ མི་མཐུན་པ་དང་། ཕྲིན་མནོས་པ་དང་། ཕྲིན་ཕར་བསྐྱལ་བ་།
དང་༑ ཕྲིན་ཕྱིར་བསྐྱལ་བ་དང་། གཉིས་ཀྱིས་གཉིས་ཕྲད་པའོ། །དེ་
།
དག་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །དགེ་སློང་།
གིས་བདག་གིས་སྦྱིན་བདག་ལ་ལ་ལས་ནི་ཤིང་ལ་ལ་ལས་ནི་རྩྭ་ལ་
ལ་ལས་ནི་མི་གླས་བསླངས་པའོ། །གནས་གང་ལ་བདག་པོ་མེད་
པ་ན། བདག་གི་ཕྱིར་ཁང་པ་རྩིག་ཏུ་འཇུག་ན་དགེ་སློང་
དེས་ཁང་པ་ཚད་བཞིན་དུ་རྩིག་ཏུ་ཆུག་ཅིག །དེ་ལ་ཁང་པའི་
ཚད་ནི་འདི་ཡིན་ཏེ། ནང་གི་སྲིད་དུ་བདེ་བར་གཤེགས་པའི་
མཐོའི་མཐོ་བཅུ་གཉིས། ཞེང་དུ་མཐོ་བདུན་ནོ། །དེའི་མཐོ་
གང་ལ་ཚད་དང་ལྡན་པའི་ཁྲུ་ཕྱེད་དང་དོའོ། །ས་གཞི་རུང་བ་དང་
རྩོད་པ་མེད་པ་དང་བརྩམ་དུ་རུང་བ་ཉིད་བལྟ་བའི་ཕྱིར་དགེ་་་་་
སློང་དེས་དགེ་སློང་དག་བཀྲི་བར་བྱའོ། །ཁྲིད་པའི་དགེ་སློང་
དག་གིས་ཀྱང་གཞི་སྦྲུལ་དང་སྡིག་པ་ལ་སོགས་པའི་གནས་དང་་་་
བྲལ་བར་རུང་བ་དང་། གཞན་དང་རྩོད་པ་མེད་པ་དང་། ཉེ་
འཁོར་འདོམ་གང་ཁོ་ར་ཁོར་ཡུག་ན་སྐྱོན་མེད་པས་བརྩམ་དུ་རུང་
བར་བལྟ་བར་བྱའོ། །གལ་ཏེ་དགེ་སློང་གིས་གཞི་མི་རུང་
བའམ༑ རྩོད་པ་དང་བཅས་པའམ། བརྩམ་དུ་མི་རུང་བར་
བདག་གིས་བསླངས་པ་བདག་པོ་མེད་པ་བདག་གི་ཕྱིར་ཁང་
པ་རྩིག་ཏུ་འཇུག་གམ། གཞི་བལྟ་བའི་ཕྱིར་དགེ་སློང་དག་
ཀྱང་མི་ཁྲིད་དམ། དགེ་སློང་ཁྲིད་པ་དག་ལ་གཞི་མི་སྟོན་ཏམ།ལ
བ
25



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཚད་ལས་འདས་ན་དགེ་འདུན་ལྷག་མའོ། །འདི་ལ་ཡན་ལག་
ལྔས་དངོས་གཞིའི་ལྟུང་བར་འགྱུར་ཏེ། ས་གཞི་དང་ཡོ་བྱད་གཞན་
ལས་བཙལ་བ་དང་། གཞི་མ་དག་ཅིང་མ་བསྟན་པ་དང་། གཅིག་གི་
དོན་དང༌། ཚད་ལས་ལྷག་པ་དང་། ཟིན་པའོ། །དེ་དག་ལས་ཡན་
ལག་མ་ཚང་ན་ཅི་རིགས་པར་ན་སྨད་དོ། །དགེ་སློང་གིས་བདག་།
པོ་ཡོད་པ་ཉན་ཐོས་ཀྱི་དགེ་འདུན་གྱི་ཕྱིར་གཙུག་ལག་ཁང་་་
ཆེན་པོ་རྩིག་ཏུ་འཇུག་ན་ས་གཞི་རུང་བ་དང་རྩོད་པ་མེད་པ་་་་་
དང་བརྩམ་དུ་རུང་བ་ཉིད་བལྟ་བའི་ཕྱིར་དགེ་སློང་དེས་དགེ་་་
སློང་དག་བཀྲི་བར་བྱའོ། །ཁྲིད་པའི་དགེ་སློང་དག་གིས་ཀྱང་
གཙུག་ལག་ཁང་གི་གཞི་སྦྲུལ་དང་སྡིག་པ་ལ་སོགས་པའི་གནས་
དང་བྲལ་བས་རུང་བ་དང་། གཞན་དང་རྩོད་པ་མེད་པ་དང་།།
ཉེ་འཁོར་འདོམ་གང་ཁོ་ར་ཁོ་ཡུག་ན་སྐྱོན་མེད་པས་བརྩམ་དུ་
རུང་བར་བལྟ་བར་བྱའོ། །གལ་ཏེ་དགེ་སློང་གིས་གཞི་མི་
རུང་བའམ། རྩོད་པ་དང་བཅས་པའམ། བརྩམ་དུ་མི་རུང་
བར་བདག་པོ་ཡོད་པ་དགེ་འདུན་གྱི་ཕྱིར་གཙུག་ལག་ཁང་་་
ཆེན་པོ་རྩིག་ཏུ་འཇུག་གམ། གཞི་བལྟ་བའི་ཕྱིར་དགེ་སློང་
དག་ཀྱང་མི་ཁྲིད་དམ། དགེ་སློང་ཁྲིད་པ་དག་ལ་གཞི་མི་སྟོན་
ན་དགེ་འདུན་ལྷག་མའོ། །འདི་ལ་ཡན་ལག་ལྔས་དངོས་གཞིའི་
ལྟུང་བར་འགྱུར་ཏེ། ས་གཞི་དང་ཡོ་བྱད་གཞན་ལས་བཙལ་ཀྱང་
རུང་མ་བཙལ་ཀྱང་རུང་བ་དང་། གཞི་མ་དག་པ་དང་། མ་བསྟན་པ་
26



སོ་སོར་ཐར་པའི་མདོའི་མཆན་འགྲེལ།
དང་༑ ཚོགས་ཀྱི་དོན་དང་། ཟིན་པའོ། །དེ་ལས་ཡན་ལག་མ་ཚང་ན་
ཅི་རིགས་པར་ན་སྨད་དོ། །ཡང་དགེ་སློང་གང་ཁྲོས་ཤིང་ཞེ་སྡང་
བར་གྱུར་ནས། ཅི་ནས་ཀྱང་དགེ་སློང་འདི་ཚངས་པར་སྤྱོད་
པ་དང་དབྲལ་ལོ་སྙམ་ནས། དགེ་སློང་དག་པ་གཞི་དེའི་ལྟུང་
བ་མེད་པ་ལ། མཐོང་བ་དང་ཐོས་པ་དང་དོགས་པའི་གཞི་མེད་
པར་ཕམ་པར་གྱུར་པའི་ཆོས་བཞི་པོ་རྣམས་ཀྱིས་སྐུར་པ་་་་་་་
བཏབ་པ་ལས་དེ་དུས་གཞན་ཞིག་ན་དྲིས་ཀྱང་རུང༌། མ་དྲིས་
ཀྱང་རུང༌། རྩོད་པ་བཞི་པོ་འགྱེད་པའི་ཕྱིར་རྩོད་པ་དང་། མི་
གདམས་པའི་ཕྱིར་རྩོད་པ་དང་། ལྟུང་བའི་ཕྱིར་རྩོད་པ་དང་། བྱ་
བའི་ཕྱིར་རྩོད་པའོ། །རྩོད་པ་དེ་ཡང་མཐོང་ཐོས་དོགས་པའི་གཞི་
མེད་པ་ཡིན་ལ། སྨྲ་བ་པོ་དགེ་སློང་ཡང་ཞེ་སྡང་ལ་གནས་པས་
ཞེ་སྡང་གིས་སྨྲས་སོ་ཞེ་ན་དགེ་འདུན་ལྷག་མའོ། །འདི་ལ་ཡན་
ལག་ལྔས་དངོས་གཞིའི་ལྟུང་བར་འགྱུར་ཏེ། ཉམས་པར་འདུན་པ་
དང་༑ གཞི་མེད་པར་སྐུར་པ་དང་། བསྙེན་པར་རྫོགས་པ་དང་། ཕམ་
པར་འགྱུར་བའི་ཆོས་དང་། དོན་གོ་བའོ། །དེ་ལས་ཡན་ལག་མ་ཚང་
ན་ཅི་རིགས་པར་ན་སྨད་དོ། །ཡང་དགེ་སློང་གང་ཁྲོས་ཤིང་ཞེ་
སྡང་བར་གྱུར་ནས་ཅི་ནས་ཀྱང་དགེ་སློང་འདི་ཚངས་པར་་་
སྤྱོད་པ་དང་དབྲལ་ལོ་སྙམ་ནས། དགེ་སློང་དག་པ་གཞི་དེའི་
ལྟུང་བ་མེད་པ་ལ་གཞན་གྱི་སྟེ་མྱ་ངན་ལས་འདས་པའོ་དེའི་ཆ་
མ་ཡིན་པ་དང་མཐུན་པ་ཕམ་པར་གྱུར་པའི་ཆོས་ཀྱིས་སྐུར་་་ལ
ul UA D2 A
27



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པ་བཏབ་པ་ལས། དེ་ནས་གཞན་ཞིག་ན་དྲིས་ཀྱང་རུང་། མ་
དྲིས་ཀྱང་རུང་། རྩོད་པ་བཞི་པོ་དེ་ཡང་གཞན་གྱི་ཆ་མ་ཡིན་
པ་དང་མཐུན་པ་ཡིན་ལ། རྩོད་པ་དེ་གཞན་གྱི་ཆ་མ་ཡིན་པ་
དང་མཐུན་པ་ཕམ་པས་བག་ཙམ་ལས་བསམ་པ་ཙམ་གྱིས་་་་་
ཆོས་འགའ་ཞིག་བླངས་པའམ་བཟུང་བར་འགྱུར་ལ། དགེ་
སློང་ཡང་ཞེ་སྡང་ལ་གནས་པས་ཞེ་སྡང་གིས་སྨྲས་སོ་ཞེ་ན་་་་
དགེ་འདུན་ལྷག་མའོ། །འདི་ལ་ཡན་ལག་ལྔས་དངོས་གཞིའི་ལྟུང་
བར་འགྱུར་ཏེ། ཉམས་པའི་འདུན་པ་དང་། བརྗོད་པར་བྱ་བ་གཞན་
ལ་གནས་པའི་ཚིག་བརྫུན་པས་སྐུར་པ་དང་། བསྙེན་པར་རྫོགས་པ་
དང་༑ ཕམ་པར་འགྱུར་བའི་ཆོས་དང་། དོན་གོ་བའོ། །དེ་ལས་ཡན་
ལག་མ་ཚང་ན་ཅི་རིགས་པར་ན་སྨད་དོ། །ཡང་དགེ་སློང་གང་དེ་
བཞིན་གཤེགས་པའི་ཉན་ཐོས་ཀྱི་དགེ་འདུན་མཐུན་པ་དབྱེ་་་་་༌
བའི་ཕྱིར་རྟུལ་བར་ཏེ་རྩོལ་བར་བྱེད་ཅིག །དབྱེན་བྱེད་པར་
འགྱུར་བའི་རྩོད་པ་ཡང་དག་པར་བླངས་ནས་རང་གི་འཁོར་་་
རབ་ཏུ་བཟུང་སྟེ་འདུག་ན། དགེ་སློང་དེ་ལ་དགེ་སློང་རྣམས་
ཀྱིས་འདི་སྐད་ཅེས། ཚེ་དང་ལྡན་པ་ཁྱོད་དགེ་འདུན་མཐུན་
པར་དབྱེ་བའི་ཕྱིར་རྟུལ་བར་མ་བྱེད་ཅིང་། དབྱེན་བྱེད་པར་
འགྱུར་བའི་རྩོད་པ་ཡང་དག་པར་བླངས་ནས་རབ་ཏུ་བཟུང་
སྟེ་མ་འདུག་ཅིག །ཚེ་དང་ལྡན་པ་དགེ་འདུན་དང་ལྷན་
ཅིག་ཚུལ་ཁྲིམས་དང་ལྟ་བ་དང་འཚོ་བ་དང་སྤྱོད་པ་རྣམས་མཐུན་
28



སོ་སོར་ཐར་པའི་མདོའི་མཆན་འགྲེལ།
པར་གྱིས་ཤིག །དགེ་འདུན་རྣམས་ལམ་གཅིག་ཏུ་ཞུགས་པས་
མཐུན་ཞིང་སོ་སོར་མི་བྱེད་ལ། ཕན་ཚུན་ཡོན་ཏན་བརྗོད་པ པས་
ཀུན་ཏུ་དགའ་མི་རྩོད་དོ། །འབྲས་བུ་མཆོག་གཅིག་དང་གསོ་
སྦྱོང་ལྟ་བུའི་འདོན་པ་གཅིག་ཅིང་དཔེར་ན་ཆུ་དང་འོ་མ་་་་
གཅིག་ཏུ་འདྲེས་པ་ལྟ་བུར་གྱུར་ལ། སྟོན་པའི་བསྟན་པ་ཡང་
ལུང་ནོད་པ་དང་ཀློག་པ་དང་ཁ་ཏོན་བྱེད་པ་ལ་སོགས་པས་གསལ་
བར་བྱེད་ན་མྱ་ངན་ལས་འདས་པའི་བདེ་བ་ལ་རེག་པར་་་
གནས་པར་འགྱུར་གྱིས། ཚེ་དང་ལྡན་པ་ཁྱོད་དགེ་འདུན་
འབྱེད་པར་བྱེད་པའི་གཞི་འདི་ལྟ་བུ་འདི་ཐོངས་ཤིག །ཅེས་
གཞམས་ཏེ་བསྒོ་བར་བྱའོ། །དགེ་སློང་དེ་ལ་དགེ་སློང་རྣམས་
ཀྱིས་དེ་སྐད་གཞམས་ཏེ་བསྒོ་བ་ན། གལ་ཏེ་གཞི་དེ་གཏོང་ན་
ཉེས་པ་སྦོམ་པོ་ཡང་མ་བྱུང་བས་དེ་ལྟ་ན་ལེགས། གལ་ཏེ་མི་
གཏོང་ན་གཞི་དེ་བཏང་བར་བྱ་བའི་ཕྱིར་གསོལ་བ་གཅིག་་་་་་
དང་ལས་ཀྱིས་ལན་གཅིག་དང་ལན་གཉིས་ལན་གསུམ་དུ་དགེ་་་
བ་ལ་གཞུག་པའི་ཕྱིར་ཡང་དག་པར་བསྒོ་བར་བྱ། མི་དགེ་བ་
ལས་བཟློག་པའི་ཕྱིར་ཡང་དག་པར་བསྟན་པར་བྱའོ། །གསོལ་
བ་དང་བཞིའི་ལས་ཀྱིས་ལན་གཉིས་ལན་གསུམ་དུ་ཡང་དག་་་་
པར་བསྒོ། 
ཡང་དག་པར་བསྟན་པ་ན་གཞི་དེ་གཏོང་ན་
དངོས་གཞིའི་ལྟུང་བ་མ་བྱུང་བས་དེ་ལྟ་ན་ལེགས། གལ་ཏེ་མི་
གཏོང་ན་དགེ་འདུན་ལྷག་མའོ། །འདི་ལ་ཡན་ལག་ལྔས་དངོས་
29



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གཞིའི་ལྟུང་བར་འགྱུར་ཏེ་སྟོན་པ་བཞུགས་པ་དང་། དགེ་འདུན་དུ་
ལོངས་པ་དང་། དགེ་འདུན་དབྱེན་ལ་བརྟུལ་བར་བྱེད་པ་ཉིད་དང་།
ཆོས་དང་མཐུན་པའི་བཟློག་པ་དང་། ལས་བརྗོད་པ་གསུམ་པའི་
མཐར་མི་གཏོང་བའོ། །དེ་ལས་ཡན་ལག་མ་ཚང་ན་ཅི་རིགས་པར་
ན་སྨད་དོ། །དགེ་སློང་དེའི་གྲོགས་བྱེད་པའི་དགེ་སློང་ལྟ་བ་ལ་
སོགས་པ་མི་མཐུན་པར་སྨྲ་བ་ལྷ་སྦྱིན་ལྟ་བུ་ཉིད་ཀྱི་རྗེས་སུ་་་་་
ཕྱོགས་པ་གཅིག་གམ་གཉིས་སམ་མང་པོ་དག་ཡོད་ཅིང༌།
གལ་ཏེ་དེ་དག་དགེ་སློང་རྣམས་ལ་འདི་སྐད་ཅེས། ཚེ་དང་
ལྡན་པ་དག་ཁྱེད་ཅག་དགེ་ཡང་རུང༌། སྡིག་ཀྱང་རུང་། དགེ་
སློང་འདི་ལ་དགེ་བ་ལས་སྦྱོར་བ་དང་སྡིག་པ་ལས་བཟློག་པ་ཅི་་
ཡང་མ་སྨྲ་ཞིག །དེ་ཅིའི་ཕྱིར་ཞེ་ན། ཚེ་དང་ལྡན་པ་དག་དགེ་
སློང་འདི་ནི་རིག་པའི་རྗེས་སུ་འབྲངས་ནས་ཆོས་སྨྲ་བ། ལུང་གི་
རྗེས་སུ་འབྲངས་ནས་འདུལ་བར་སྨྲ་བ། དགེ་སློང་འདི་ནི་ཆོས་
དང་འདུལ་བ་དེ་ལ་དམིགས་ཏེ་ཡང་དག་པར་བླངས་ནས་་་
རབ་ཏུ་དམ་དུ་བཟུང་སྟེ་ཆོས་དང་འདུལ་བ་དང་སྟོན་པའི་
བསྟན་པ་ཇི་ལྟ་བ་བཞིན་རྗེས་སུ་ཐ་སྙད་འདོགས་པར་བྱེད་པ།
དགེ་སློང་འདི་ནི་དོན་ཤེས་བཞིན་དུ་སྨྲའི་དོན་མི་ཤེས་པར་སྨྲ་
བ་མ་ཡིན་པའི་ཕྱིར་ཏེ། དགེ་སློང་འདི་གཞི་གང་ལ་ཡིད་ཀྱིས་
འདོད་ཅིང་རིགས་པས་བརྟགས་ཤིང་བཟོད་པ་དེ་ལ་བདག་་་་
ཅག་ཀྱང་འདོད་ཅིང་བཟོད་དོ་ཞེས་ཟེར་ན། དགེ་སློང་དེ་
30



སོ་སོར་ཐར་པའི་མདོའི་མཆན་འགྲེལ།
མདག་ལ་དགེ་སློང་རྣམས་ཀྱིས་འདི་སྐད་ཅེས། ཚེ་དང་ལྡན་པ
དག་ཁྱེད་ཅག་དེ་སྐད་ཅེས། ཚེ་དང་ལྡན་པ་དག་ཁྱེད་ཅག་
དགེ་ཡང་རུང་། སྡིག་ཀྱང་རུང་། དགེ་སློང་འདི་ལ་ཅི་ཡང་མ་
སྨྲ་ཞིག །དེ་ཅིའི་ཕྱིར་ཞེ་ན། ཚེ་དང་ལྡན་པ་དག་དགེ་སློང་
འདི་ནི་ཆོས་སྨྲ་བ། འདུལ་བ་སྨྲ་བ། དགེ་སློང་འདི་ནི་ཆོས་
དང་འདུལ་བ་ཡང་དག་པར་བླངས་ནས་རབ་ཏུ་བཟུང་སྟེ་་་་
རྗེས་སུ་ཐ་སྙད་འདོགས་པར་བྱེད་པ། དགེ་སློང་འདི་ནི་ཤེས་
བཞིན་དུ་སྨྲའི་མི་ཤེས་པར་མ་ཡིན་པའི་ཕྱིར་ཏེ། དགེ་སློང་
འདི་གང་ལ་འདོད་ཅིང་བཟོད་པ་དེ་ལ་བདག་ཅག་ཀྱང་
འདོད་ཅིང་བཟོད་དོ་ཞེས་མ་ཟེར་ཅིག །དེ་ཅིའི་ཕྱིར་ཞེ་ན།
ཚེ་དང་ལྡན་པ་དག་དགེ་སློང་འདི་ནི་ཆོས་སྨྲ་བ་མ་ཡིན།
འདུལ་བ་སྨྲ་མ་ཡིན་གྱི། ཚེ་དང་ལྡན་པ་དག་དགེ་སློང་འདི་
ནི་ཆོས་མ་ཡིན་པར་སྨྲ་བ། འདུལ་བ་མ་ཡིན་པར་སྨྲ་བ། དགེ་
སློང་འདི་ནི་ཆོས་མ་ཡིན་པ་དང༌། འདུལ་བ་མ་ཡིན་པ་ཡང་
དག་པར་བླངས་ནས་རབ་ཏུ་བཟུང་སྟེ་རྗེས་སུ་ཐ་སྙད་་
འདོགས་པར་བྱེད་པ། དགེ་སློང་འདི་ནི་མི་ཤེས་བཞིན་སྨྲའི་
ཤེས་པར་སྨྲ་བ་མ་ཡིན་པའི་ཕྱིར་ཏེ། དགེ་སློང་འདི་གང་ལ་
འདོད་ཅིང་བཟོད་པ་དེ་ལ་ཚེ་དང་ལྡན་པ་དག་འདོད་ཅིང་་
བཟོད་པར་མ་བྱེད་ཅིག །ཚེ་དང་ལྡན་པ་དག་ཁྱེད་དགེ་
འདུན་འབྱེད་འདོད་པར་མ་བྱེད་པར་ཚེ་དང་ལྡན་པ་དག་་་
31



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དགེ་འདུན་མཐུན་པ་ཉིད་དུ་འདོད་པར་གྱིས་ཤིག །ཚེ་དང་
ལྡན་པ་དགེ་འདུན་དང་མཐུན་པར་གྱིས་ཤིག །དགེ་འདུན་
མཐུན་མི་ཕྱེད་ཀུན་ཏུ་དགའ་མི་རྩོད། མཆོག་གཅིག་འདོན་
པ་གཅིག་ཅིང་ཆུ་དང་འོ་མ་གཅིག་ཏུ་འདྲེས་པ་ལྟ་བུར་གྱུར་་
ལ༑ སྟོན་པའི་བསྟན་པ་གསལ་བར་བྱེད་ན་བདེ་བ་ལ་རེག་
པར་གནས་པར་འགྱུར་གྱིས། ཚེ་དང་ལྡན་པ་དགེ་འདུན་
འབྱེད་པའི་རྗེས་སུ་ཕྱོགས་ཤིང་མི་མཐུན་པར་སྨྲ་བ་འདི་ལྟ་་
བུ་འདི་ཐོངས་ཤིག་ཅེས་བསྒོ་བར་བྱའོ། །དགེ་སློང་དེ་དག་
ལ་དགེ་སློང་དེ་རྣམས་ཀྱིས་དེ་སྐད་ཅེས་གཞམས་ཏེ་བསྒོ་བ་ན་
གལ་ཏེ་གཞི་དེ་གཏོང་ན་དེ་ལྟ་ན་ལེགས། གལ་ཏེ་མི་གཏོང་
ན་གཞི་དེ་གཏང་བར་བྱ་བའི་ཕྱིར་གསོལ་བ་གཅིག་བརྗོད་པ་་་
ལན་གཅིག་དང་ལན་གཉིས་ལན་གསུམ་དུ་བྱས་ནས་ཡང་དག་
པར་བསྒོ་བར་བྱ། ཡང་དག་པར་བསྟན་པར་བྱའོ། །ལན་
གཉིས་ལན་གསུམ་དུ་ཡང་དག་པར་བསྒོ། ཡང་དག་པར་
བསྟན་པ་ན་གཞི་དེ་གཏོང་ན་དེ་ལྟ་ན་ལེགས། གལ་ཏེ་མི་
གཏོང་ན་དགེ་འདུན་ལྷག་མའོ། །འདི་ལ་ཡན་ལག་ལྔས་དངོས་
གཞིའི་ལྟུང་བར་འགྱུར་ཏེ། སྟོན་པ་བཞུགས་པ་དང་། དགེ་འདུན་དུ་
ལོངས་པ་དང་། དགེ་འདུན་གྱི་དབྱེན་བྱེད་པའི་རྗེས་སུ་ཕྱོགས་པ་
དང་༑ ཆོས་དང་མཐུན་པས་བཟློག་པ་དང་། ལས་བརྗོད་པ་གསུམ་
པའི་མཐར་མི་གཏོང་བའོ། །དེ་དག་ལས་ཡན་ལག་མ་ཚང་ན་ཅི་
32



སོ་སོར་ཐར་པའི་མདོའི་མཆན་འགྲེལ།
རིགས་པར་ན་སྨད་དོ། །དགེ་སློང་རབ་ཏུ་མང་པོ་དག་གྲོང་
ངམ་གྲོང་བརྡལ་ཞིག་ན་ཆོས་དང་ཟང་ཟིང་གི་ལོངས་སྤྱོད་ལ་ཉེ་་
བར་རྟེན་ཅིང་གནས་པར་གྱུར་ལ། དེ་དག་ཀྱང་བུད་མེད་དང་
སྣོད་གཅིག་ཏུ་ཟ་བ་སོགས་ཀྱིས་ཁྱིམ་སུན་འབྱིན་པ་སྡིག་པའི་་་་
ཆོས་ཀུན་ཏུ་སྤྱོད་པར་གྱུར་ཅིང་། དེ་དག་གིས་ཁྱིམ་དག་སུན་
ཕྱུང་བ་མིག་གིས་མཐོང་ངམ། རྣ་བས་ཐོས་སམ། ཡིད་ཀྱིས་རབ་
ཏུ་ཤེས་ལ། དེ་དག་གནས་ངན་ལེན་གྱི་སྡིག་པ་ཀུན་ཏུ་སྤྱོད་པ་
མཐོང་ངམ། ཐོས་སམ། རབ་ཏུ་ཤེས་ན་དགེ་སློང་དེ་དག་ལ་
དགེ་སློང་རྣམས་ཀྱིས་འདི་སྐད་ཅེས། ཚེ་དང་ལྡན་པ་དག་
ཁྱིམ་སུན་འབྱིན་པ་སྡིག་པའི་ཆོས་ཀུན་ཏུ་སྤྱོད་པ་དག་ཡིན་
ཏེ༑ ཁྱེད་ཀྱིས་ཁྱིམ་དག་སུན་ཕྱུང་བར་ཡང་མཐོང་ཞིང་ཐོས་
ལ་རབ་ཏུ་ཤེས་ཤིང་། ཁྱོད་སྡིག་པ་ཀུན་ཏུ་སྤྱོད་པར་ཡང་
མཐོང་ཞིང་ལ་ཐོས་ལ་རབ་ཏུ་ཤེས་ཀྱིས། ཚེ་དང་ལྡན་པ་དག་
ཁྱོད་གནས་འདི་ན་གནས་པས་ཆོག་གིས། གནས་འདི་ནས་
དེངས་ཤིག་ཅེས་བསྒོ་བར་བྱའོ། །གལ་ཏེ་དེ་དག་གིས་སྐྱོད་
པར་བྱེད་པའི་དགེ་སློང་གི་དགེ་འདུན་རྣམས་ལ་འདི་སྐད་ཅེས།
ཚེ་དང་ལྡན་པ་དག་འདི་ན་དགེ་སློང་ཁ་ཅིག་འདུན་པས་
འགྲོ་བ། ཞེ་སྡང་གིས་འགྲོ་བ། གཏི་མུག་གིས་འགྲོ་བ།
འཇིགས་པས་འགྲོ་བ་དག་ཡིན་ཏེ། འདི་ལྟར་ལྟུང་བ་བྱུང་བ་
ལ་འདྲ་བ་ཁོ་ན་ལས་དགེ་སློང་ཁ་ཅིག་ནི་སྐྲོད་པར་བྱེད། ཁ་
33



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཅིག་ནི་སྐྲོད་པར་མི་བྱེད་དོ་ཞེས་ཟེར་ན། དགེ་སློང་དེ་དག་
ལ་དགེ་སློང་རྣམས་ཀྱིས་འདི་སྐད་ཅེས། ཚེ་དང་ལྡན་པ་ཁྱེད་
དེ་སྐད་ཅེས་ཚེ་དང་ལྡན་པ་དག་འདི་ན་དགེ་སློང་ཁ་ཅིག་་་་
འདུན་པས་འགྲོ་བ། ཞེ་སྡང་གིས་འགྲོ་བ། གཏི་མུག་གིས་
འགྲོ་བ། འཇིགས་པས་འགྲོ་བ་དག་ཡིན་ཏེ། འདི་ལྟར་ལྟུང་
བ་བྱུང་བ་ལ་འདྲ་བ་ཁོ་ན་ལས་དགེ་སློང་ཁ་ཅིག་ནི་སྐྲོད་པར་་
བྱེད། ཁ་ཅིག་ནི་སྐྲོད་པར་མི་བྱེད་དོ་ཞེས་མ་ཟེར་ཅིག །དེ་
ཅིའི་ཕྱིར་ཞེ་ན། དགེ་སློང་དེ་དག་ནི་འདུན་པས་འགྲོ་བ་མ་
ཡིན། ཞེ་སྡང་གིས་འགྲོ་བ་མ་ཡིན། གཏི་མུག་གིས་འགྲོ་བ་མ་
ཡིན༑ འཇིགས་པས་འགྲོ་བ་མ་ཡིན་གྱི། འདི་ལྟར་ཚེ་དང་
ལྡན་པ་དག་ཉིད་ཁྱིམ་སུན་འབྱིན་པ་སྡིག་པའི་ཆོས་ཀུན་ཏུ་་་
སྤྱོད་པ་དག་ཡིན་ཏེ། ཁྱེད་ཉིད་ཀྱིས་ཁྱིམ་དག་སུན་ཕྱུང་བར་
མཐོང་ཞིང་ཐོས་ལ་རབ་ཏུ་ཤེས། ཁྱོད་སྡིག་པ་ཀུན་ཏུ་སྤྱོད་
པར་ཡང་མཐོང་ཞིང་ཐོས་ལ་རབ་ཏུ་ཤེས་པའི་ཕྱིར་ཏེ། ཚེ་
དང་ལྡན་པ་དག་འདུན་པས་འགྲོ་བ་ཞེས་བྱ་བའི་ཚིག་གི་་་་༌
ལམ་དང་། ཞེ་སྡང་གིས་འགྲོ་བ། གཏི་མུག་གིས་འགྲོ་བ།
འཇིགས་པས་འགྲོ་བ་ཞེས་བྱ་བའི་ཚིག་གི་ལམ་འདི་ལྟ་བུ་་་་་
འདི་ཐོངས་ཤིག་ཅེས་བསྒོ་བར་བྱའོ། །དགེ་སློང་དེ་དག་ལ་
དགེ་སློང་རྣམས་ཀྱིས་དེ་སྐད་ཅེས་བསྒོ་བ་ན་གལ་ཏེ་གཞི་དེ་་
གཏོང་ན་དེ་ལྟ་ན་སྦོམ་པོའི་ལྟུང་བ་ཡང་མ་བྱུང་བས་ལེགས།
34



སོ་སོར་ཐར་པའི་མདོའི་མཆན་འགྲེལ།
༩གལ་ཏེ་མི་གཏོང་ན་གཞི་དེ་གཏང་བར་བྱ་བའི་ཕྱིར་ལན་་་་
གཉིས་ལན་གསུམ་དུ་ཡང་དག་པར་བསྒོ་བར་བྱ། ཡང་དག་
པར་བསྟན་པར་བྱའོ། །ལན་གཉིས་ལན་གསུམ་དུ་ཡང་དག་།
པར་བསྒོ། ཡང་དག་པར་བསྟན་པ་ན་གཞི་དེ་གཏོང་ན་དེ་ལྟ་
ན་ལྟུང་བའི་དངོས་གཞི་མ་རྫོགས་པས་ལེགས། གལ་ཏེ་མི་གཏོང་
ན་དགེ་འདུན་ལྷག་མའོ། །འདི་ལ་ཡན་ལག་དྲུག་གིས་དངོས་
གཞིའི་ལྟུང་བར་འགྱུར་ཏེ། ཁྱིམ་སུན་འབྱིན་པ་དང་། གླེང་བ་དང་།
བསྐྲད་པ་དང་། རང་སྐྱོད་པའི་དགེ་འདུན་ལ་ལོག་པའི་བསམ་པས་
རྫུན་དུ་སྨྲ་བ་ཉིད་དང་། ཆོས་དང་མཐུན་པས་བཟློག་པ་དང་། ལས་
བརྗོད་པ་གསུམ་པའི་མཐར་མི་གཏོང་བའོ། །དེ་དག་ལས་ཡན་ལག་
མ་ཚང་ན་ཅི་རིགས་པར་ན་སྨད་དོ། །འདི་ན་དགེ་སློང་འགའ་
ཞིག་བཀའ་བློ་མི་བདེ་བའི་སྟེ་ཆོས་དང་རྗེས་སུ་མཐུན་པའི་་་་
མཉན་དུ་མི་བཏུབ་པའི་རང་བཞིན་ཅན་དུ་གྱུར་ལ། དེ་ལ་དགེ་
སློང་རྣམས་ཀྱིས་སོ་སོར་ཐར་པའི་མདོ་གདོན་པར་གཏོགས་པ་་
བསླབས་པའི་གཞི་རྣམས་དང་། བདེ་བར་གཤེགས་པའི་
མདོར་གཏོགས་པ་རྣམས་ཀྱིས་མདོ་སྡེ་དང་མངོན་པའི་ཆོས་་་་
དང་མཐུན་པ་དང་། འདུལ་བ་དང་མཐུན་པར་སྨྲས་པ་ན།།ན
ཚེ་དང་ལྡན་པ་དག་ཁྱེད་ཅག་དགེ་ཡང་རུང༌། སྡིག་ཀྱང་
རུང་། བདག་ལ་དགེ་བ་ལ་སྦྱོར་བ་དང་སྡིག་པ་ལས་བཟློག་པ་ཅི་
ཡང་མ་སྨྲ་ཞིག །བདག་ཀྱང་དགེ་ཡང་རུང༌། སྡིག་ཀྱང་རུང་།
355



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཚེ་དང་ལྡན་པ་དག་ལ་དགེ་བ་ལ་སྦྱོར་བ་དང་སྡིག་པ་ལས་་
བཟློག་པ་ཅིའང་མི་སྨྲའོ། །ཚེ་དང་ལྡན་པ་དག་ཁྱེད་ཀྱིས་བདག་
ལ་སྨྲ་བས་ཚིག་གིས་བདག་ལ་ཚིག་གི་ལམ་ཐོངས་ཤིག །ཁྱེད་
ལ་ཡང་བདག་གིས་སྨྲས་པས་ཅི་ཞིག་བྱ་ཞེས་བདག་ཉིད་་་་་
བརྗོད་པར་བྱ་བ་མ་ཡིན་པར་བྱེད་ན། དགེ་སློང་དེ་ལ་དགེ་
སློང་ངམ་དགེ་འདུན་རྣམས་ཀྱིས་འདི་སྐད་ཅེས། ཚེ་དང་ལྡན་
པ་ཁྱོད་དགེ་སློང་རྣམས་ཀྱིས་གདོན་པར་གཏོགས་པ་
བསླབས་པའི་གཞི་རྣམས་དང་། བདེ་བར་གཤེགས་པའི་
མདོར་གཏོགས་པ་རྣམས་ཀྱིས་ཆོས་དང་མཐུན་པ་དང་།
འདུལ་བ་དང་མཐུན་པར་སྨྲས་པ་ན། བདག་ཉིད་བརྗོད་
པར་བྱ་བ་མ་ཡིན་པར་མ་བྱེད་པར། ཚེ་དང་ལྡན་པས་བདག་
ཉིད་བརྗོད་པར་བྱ་བ་ཁོ་ནར་གྱིས་ཤིག །དགེ་སློང་རྣམས་ཚེ་
དང་ལྡན་པ་ལ་ཆོས་དང་མཐུན་པ་དང་། འདུལ་བ་དང་
མཐུན་པར་སྨྲ་བ་ན། ཚེ་དང་ལྡན་པ་ཡང་དགེ་སློང་རྣམས་ལ་
ཆོས་དང་མཐུན་པ་དང་། འདུལ་བ་དང་མཐུན་པར་སྨྲོས་
ཤིག །དེ་ཅིའི་ཕྱིར་ཞེ་ན། འདི་ལྟ་སྟེ། གཅིག་ལ་གཅིག་བརྗོད་
པར་བྱ་བ་ཉིད་དུ་བྱེད་པ་དང་། གཅིག་ལ་གཅིག་འདོམས་
ཤིང་བསླབ་པ་རྗེས་སུ་སྟོན་པ་དང༌། གཅིག་གིས་གཅིག་ལྟུང་
བ་ལས་སློང་བ་ཉིད་དེ་ལྟ་བུས་བཅོམ་ལྡན་འདས་དེ་བཞིན་་་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་་
36



སོ་སོར་ཐར་པའི་མདོའི་མཆན་འགྲེལ།
རྒྱས་དེའི་འཁོར་འདི་འཕེལ་བར་འགྱུར་གྱིས། ཚེ་དང་ལྡན་
པ་དག་ཁྱོད་བདག་འདི་ཉིད་བརྗོད་པར་བྱ་བ་མ་ཡིན་པར་་་
བྱེད་པའི་ལས་ཀྱི་མཐའ་འདི་ལྟ་བུ་འདི་ཐོངས་ཤིག་ཅེས་
གཞམས་ཏེ་བསྒོ་བར་བྱའོ། །དགེ་སློང་དེ་ལ་དགེ་སློང་རྣམས་
ཀྱིས་དེ་སྐད་བསྒོ་བ་ན་གལ་ཏེ་གཞི་དེ་གཏོང་ན་དེ་ལྟ་ན་སྦོམ་
པོའི་ལྟུང་བ་ཡང་མ་བྱུང་བས་ལེགས། གལ་ཏེ་མི་གཏོང་ན་གཞི་
དེ་གཏོང་བར་བྱ་བའི་གསོལ་བ་གཅིག་དང་བརྗོད་པ་ལན་གཅིག་À
དང་ལན་གཉིས་ལན་གསུམ་དུ་བྱས་ནས་ཡང་དག་པར་བསྒོ་་་
བར་བྱ། ཡང་དག་པར་བསྟན་པར་བྱའོ། །ལན་གཉིས་ལན་
གསུམ་དུ་ཡང་དག་པར་བསྒོ། ཡང་དག་པར་བསྟན་པ་ན་
གཞི་དེ་གཏོང་ན་དེ་ལྟར་ན་ལེགས། གལ་ཏེ་མི་གཏོང་ན་དགེ་
འདུན་ལྷག་མའོ། །འདི་ལ་ཡན་ལག་དྲུག་གིས་དངོས་གཞིའི་ལྟུང་
བར་འགྱུར་ཏེ། བཀའ་བློ་མི་བདེ་བོ་དང་། གླེང་བ་དང་། དྲན་པར་
བྱས་པ་དང་། བདག་ཉིད་བརྗོད་པར་བྱ་བ་མ་ཡིན་པ་ཉིད་དུ་བྱེད་
པ་དང་། ཆོས་དང་མཐུན་པས་བཟློག་པ་དང༌། ལས་བརྗོད་པ་
གསུམ་པའི་མཐར་མི་གཏོང་བའོ། །དེ་དག་ལས་ཡན་ལག་མ་ཚང་ན་
ཅི་རིགས་པར་ན་སྨད་དོ། །ཚེ་དང་ལྡན་པ་དག་བདག་གིས་དགེ་
འདུན་ལྷག་མའི་ཆོས་བཅུ་གསུམ་པོ་དག་བཏོན་ཟིན་ཏོ། །དེ་
དག་ལས་དང་པོ་དགུ་ནི་གཞམས་བསྒོ་ལ་སོགས་པ་མེད་པས་་་
ལྟུང་བ་དང་པོ་དག་ཉིད་ཀྱིས་སོ། །བསྒོ་བ་ལས་གྱུར་པའི་དགེ་མ
37



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་འདུན་ལྷག་ན་མ་བཞི་ནི་ལན་གསུམ་གྱི་བར་གྱིས་སོ། །དགེ་སློང་
གིས་དེ་དག་ལས་ལྟུང་བ་གང་ཡང་རུང་བ་ཞིག་བྱས་ལ། ཇི་
སྲིད་དུ་ཤེས་བཞིན་དུ་འཆབ་པར་བྱེད་པའི་དུས་དེ་སྲིད་དུ་་་
དགེ་སློང་དེས་མི་འདོད་བཞིན་དུ་སྤོ་བའི་ཆད་ལས་བྱའོ། །དགེ་
སློང་གིས་མི་འདོད་བཞིན་དུ་སྤོ་བ་བྱས་ནས་དེའི་འོག་ཏུ་་་་་
ཞག་དྲུག་གི་བར་དུ་མཚམས་གཅིག་གི་དགེ་འདུན་ལ་མགུ་་་་་་
བར་བྱ་བ་སྤྱད་པར་བྱ་བའོ། །དགེ་སློང་གིས་མགུ་བར་བྱ་བ་
སྤྱད་ནས་དབྱུང་བར་བྱ་བ་ཐོགས་ཏེ་ཆོས་དང་མཐུན་པའི་ཆོ་
ག་རྫོགས་པར་བྱས་ལ། དགེ་སློང་གིས་དགེ་འདུན་གྱི་སེམས་
མགུ་བར་བྱས་ན་གནས་གང་ན་དགེ་སློང་ལྷག་ལྟུང་གིས་མ་
གོས་པ་ཉི་ཤུའི་ཚོགས་ཀྱི་དགེ་འདུན་ཡོད་པ་དེར་དགེ་སློང་་་
དེ་དབྱུང་བར་བྱའོ། །གལ་ཏེ་དགེ་སློང་ཉི་ཤུར་གཅིག་གིས་
མ་ཚང་བའི་ཚོགས་ཀྱི་དགེ་འདུན་གྱིས་དགེ་སློང་དེ་འབྱིན་་་
པར་བྱེད་ན། དགེ་སློང་དེ་ཡང་མ་བྱིན་ལ་དགེ་སློང་དེ་དག་
ཀྱང་སྨད་པར་བྱ་བ་ཡིན་ཏེ་དེ་ལ་དེ་ནི་ཆོ་ག་སྟེ་ཆོ་ག་ལས་་་་་
འདས་ན་ལས་འཆགས་པ་མ་ཡིན་ནོ། །དེ་ལ་བདག་གིས་ཚེ་དང་
ལྡན་པ་དག་ལ་ཅི་འདི་ལ་ཁྱེད་ཡོངས་སུ་དག་གམ་ཞེས་དྲིའོ།།
ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་ལན་
གསུམ་དུ་དྲིའོ། །འདི་ལ་ཚེ་དང་ལྡན་པ་དག་ཡོངས་སུ་དག་
ན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་ཏོ།། །།
38



སོ་སོར་ཐར་པའི་མདོའི་མཆན་འགྲེལ།
སྡོམ་ལ། དབེན་པ་སྐྱབས་ཡོད་པ་ན་འདོད་པ་བྱར་རུང་
བར་སྟན་ལ་འདུག་པ་དང་། འདོད་པ་བྱར་མི་རུང་བར་སྟན་ལ་
འདུག་པའོ། །ཚེ་དང་ལྡན་པ་དག་མ་ངེས་པའི་ཆོས་གཉིས་
པོ་འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་
འདོན་པ་ལས་འབྱུང་ངོ་། །ཡང་དགེ་སློང་གང་འཁྲིག་པ་
བསྟེན་པའི་མཐུ་ཡོད་པའི་བུད་མེད་ཀྱི་ཡུལ་དང་ལྷན་ཅིག་དགེ་་
སློང་དེ་གཅིག་པུ་བུད་མེད་གཅིག་དང་དབེན་པ་རྩིག་པ་དང་།
རིབ་མ་དང་། ཡོལ་བ་དང་། ཐིབས་པོ་དང་། མཚན་མོ་གང་རུང་གི་
སྐྱབས་ཡོད་པ་ན་འདོད་པ་བྱར་རུང་བར་དེ་གཉིས་རེག་
བཞིན་སྟན་ལ་འདུག་པར་བྱེད་ཅིང་། དེ་ལ་གལ་ཏེ་དགེ་
བསྙེན་མ་ཡིད་ཆེས་པའི་ཚིག་དང་ལྡན་པས་ཆོས་གསུམ་པོ་་་
ཕམ་པར་འགྱུར་བའམ། དགེ་འདུན་ལྷག་མའམ་ལྟུང་བྱེད་
ལས་ཆོས་གང་ཡང་རུང་བས་སྨྲས་པར་གྱུར་ལ། དགེ་སློང་
གིས་འདུག་པར་ཁས་བླངས་ན་ཆོས་གསུམ་པོ་ཕམ་པར་གྱུར་
པའི་སྦོམ་པོ་སོགས་པའམ། དགེ་འདུན་ལྷག་མའམ། ལྟུང་བྱེད་
ལས་ཆོས་གང་ཡང་རུང་བས་འཆགས་པར་བྱེད་དུ་གཞུག་་་་་་
ཅིང་༑ དགེ་སློང་དེ་ལ་དགེ་བསྙེན་མ་ཡིད་ཆེས་པའི་ཚིག་དང་
ལྡན་པས་ཆོས་གང་དང་གང་གིས་སྨྲས་པར་གྱུར་པའི་ཆོས་་་་
དེ་དང་དེས་དགེ་སློང་དེ་འཆགས་པར་བྱེད་དུ་གཞུག་སྟེ། དེ་
ནི་མ་ངེས་པའི་ཆོས་སོ། །ཡང་དགེ་སློང་གང་བུད་མེད་ཀྱི་
39



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡུལ་དང་ལྷན་ཅིག་གཅིག་པུ་གཅིག་དང་དབེན་པ་སྐྱབས་་་་
ཡོད་པ་ན་འདོད་པ་བྱར་མི་རུང་བར་ཕན་ཚུན་མ་རེག་པར་་་་
སྟན་ལ་འདུག་པར་བྱེད་ཅིང་། དེ་ལ་གལ་ཏེ་དགེ་བསྙེན་མ་
ཡིད་ཆེས་པའི་ཚིག་དང་ལྡན་པས།ཆོས་གཉིས་པོ་དགེ་
འདུན་ལྷག་མའམ། ལྟུང་བྱེད་ལས་ཆོས་གང་ཡང་རུང་བས་
སྨྲས་པར་གྱུར་ལ། དགེ་སློང་གིས་འདུག་པར་ཁས་བླངས་ན་
ཆོས་གཉིས་པོ་དགེ་འདུན་ལྷག་མའམ། ལྟུང་བྱེད་ལས་ཆོས་
གང་ཡང་རུང་བས་འཆགས་པར་བྱེད་དུ་གཞུག་ཅིང༌། དགེ་
སློང་དེ་ལ་དགེ་བསྙེན་མ་ཡིད་ཆེས་པའི་ཚིག་དང་ལྡན་པས་་
ཆོས་གང་དང་གང་གིས་སྨྲས་པར་གྱུར་པའི་ཆོས་དེ་དང་དེས་
དགེ་སློང་དེ་འཆགས་པར་བྱེད་དུ་གཞུག་སྟེ། དེ་ཡང་མ་ངེས་
པའི་ཆོས་སོ། །ཚེ་དང་ལྡན་པ་དག་བདག་གིས་མ་ངེས་པའི་
ཆོས་གཉིས་པོ་དག་བཏོན་ཟིན་ཏོ། །དེ་ལ་བདག་གིས་ཚེ་
དང་ལྡན་པ་དག་ལ་ཅི་འདི་ལ་ཁྱེད་ཡོངས་སུ་དག་གམ་ཞེས་་
དྲིའོ༑ །ཅི་འདི་ལ་ཁྱེད་ཡོངས་སུ་དག་གམ་ཞེས་ལན་གཉིས་
ལན་གསུམ་དུ་དྲིའོ། །འདི་ལ་ཚེ་དང་ལྡན་པ་དག་ཡོངས་སུ་
དག་ན་འདི་ལྟར་ཅང་མི་སྨྲ་བས་དེ་དེ་བཞིན་དུ་འཛིན་
ཏོ།། །།
སྡོམ་ལ། འཆང་བ་དང་འབྲལ་བ་དང་འཇོག་པ་དང་།
འཁྲུར་འཇུག་པ་དང་གོས་ལེན་པ་དང་། སློང་བ་དང་སྟོད་་་བ་
40



སོ་སོར་ཐར་པའི་མདོའི་མཆན་འགྲེལ།
གཡོགས་སྨད་གཡོགས་བཅས་ལས་ལྷག་པར་ལེན་པ་དང་། རིན་
ཐང་གིས་སློང་བ་དང་སོ་སོར་སློང་བ་དང་བསྐུར་བའོ། །ཚེ་དང་
ལྡན་པ་དག་ཞག་གཅིག་གི་སྤང་བ་སྔོན་དུ་བཏང་སྟེ་བཤགས་
དགོས་པའི་ལྟུང་བྱེད་ཀྱི་ཆོས་སུམ་ཅུ་པོ་འདི་དག་ནི་ཟླ་བ་་་་་་
ཕྱེད་ཕྱེད་ཅིང་སོ་སོར་ཐར་པའི་མདོ་འདོན་པ་ལས་འབྱུང་་་་
ངོ་༑ །དགེ་སློང་ཆོས་གོས་བཀྲུ་བ་དང་། དྲ་བ་དང་། དྲུབ་པ་དང་།
ཁ་བསྒྱུར་ཟིན་པས་སྲ་བརྐྱང་བཏིང་བ་ཕྱུང་ན། ཞག་བཅུའི་
བར་དུ་གོས་བྱིན་གྱིས་བརླབ་པར་བྱས་པ་ལས་ལྷག་པ་རྣམ་པར་
མ་བརྟག་པ་སྟེ་རུང་བ་མ་བྱས་པ་བཅང་བར་བྱའོ། །དེ་ལས་
འདས་པར་བཅུ་གཅིག་པའི་སྐྱ་རེངས་མ་ཤར་གྱི་བར་དུ་བཅངས་
ན་སྤང་བའི་ལྟུང་བྱེད་དོ། །འདི་ལ་ཡན་ལག་བདུན་གྱིས་དངོས་
གཞིའི་ལྟུང་བར་འགྱུར་ཏེ། རང་གི་དང་། གོས་དང་། འཁོར་གསུམ་
ཁེབས་པའི་མཐའ་ཚད་དང་། ཡོད་པ་དང་། བྱིན་གྱིས་མ་བརླབས་
པ་དང༌། ཞག་བཅུར་རྗེས་སུ་ཞུགས་པ་དང་། བཅུ་གཅིག་པའི་སྐྱ་
རེངས་ཤར་བའོ། །དེ་དག་ལས་ཡན་ལག་མ་ཚང་ན་ཅི་རིགས་པར་
ན་སྨད་དོ། །དགེ་སློང་ཆོས་གོས་ཟིན་པས་སྲ་བརྐྱང་ཕྱུང་ན།
གལ་ཏེ་ནུབ་གཅིག་ཀྱང་ཆོས་གོས་གསུམ་ལས་གང་ཡང་རུང་
བ་དང་། མཚམས་ཀྱི་ཕྱི་རོལ་དུ་འབྲལ་བར་བྱེད་ན། དགེ་
འདུན་གྱི་གནང་བ་མ་གཏོགས་ཏེ་སྤང་བའི་ལྟུང་བྱེད་དོ། །
འདི་ལ་ཡན་ལག་ལྔས་དངོས་གཞིའི་ལྟུང་བར་འགྱུར་ཏེ། གནང་བ་
41



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མ་ཐོབ་པ་དང་། བྱིན་གྱིས་བརླབས་པ་དང་། གོས་རུང་བ་དང་།
གནས་ཉེ་འཁོར་བཅས་པ་དང་། ཞག་གཅིག་བྲལ་བའོ། །དེ་ལས་
ཡན་ལག་མ་ཚང་ན་ཅི་རིགས་པར་ན་སྨད་དོ།།དགེ་སློང་ཆོས་
གོས་ཟིན་པས་སྲ་བརྐྱང་གི་བྱིན་རླབས་བྱུང་ན།སྟོན་འབྲིང་
པོའི་ཉ་ནས་དཔྱིད་ར་བའི་ཉའི་བར་གྱི་དུས་མ་ཡིན་པའི་ཚེ་གོས་་
ཤིག་རྙེད་ལ་འདོད་ན་དགེ་སློང་དེས་གོས་དེ་བླང་བར་བྱའོ། །
བླངས་ནས་གལ་ཏེ་ལངས་ན་མྱུར་བ་ཁོ་ནར་གོས་སུ་བྱས་ལ་་
བཅང་བར་བྱའོ། །གལ་ཏེ་མི་ལངས་ལ་ཁ་མ་ལངས་པ་ཁ་
སྐོང་བའི་གོས་ལ་རེ་བ་ཡོད་ན་དགེ་སློང་དེས་ཆོས་གོས་གསུམ་་
གང་རུང་གི་རྒྱུའི་གོས་དེ་བྱིན་གྱིས་མ་བརླབ་པར་ཟླ་བ་གཅིག་གི་
མཐར་བཞག་པར་བྱའོ། །དེ་ལས་འདས་པར་འཇོག་ན་སོ་
གཅིག་པའི་སྐྱ་རེངས་ཤར་བ་ན་སྤང་བའི་ལྟུང་བྱེད་དོ། །འདི་ལ་
ཡན་ལག་ལྔས་དངོས་གཞིར་འགྱུར་ཏེ། གོས་ཁ་བསྐང་བ་ལ་རེ་བ་
ཡོད་པ་དང་། བྱིན་གྱིས་བརླབ་པར་བྱ་བའི་ཆོས་གོས་གསུམ་མེད་པ་
དང་། གོས་དང་། ཚད་ཁྲུ་གང་ཡན་ཆད་པ་དང་། ཞག་སུམ་ཅུ་
འདས་པའོ། །དེ་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །
ཡང་དགེ་སློང་གང་དགེ་སློང་མ་ཕ་དང་མའི་ཕྱོགས་ཀྱི་ཉེ་དུ་མ་
ཡིན་པ་ལ་བལ་གོས་དང༌། ཤ་ནའི་གོས་དང་། ཟར་མའི་གོས་དང༌།
དུ་གུའི་ལའི་གོས་དང་། རས་བལ་གྱི་གོས་དང་། གོ་ཏམ་པའི་གོས་།
དང་༑ ཉི་འོག་གི་གོས་དག་ལས་གང་ཡང་རུང་བའི་གོས་དུས་
42



སོ་སོར་ཐར་པའི་མདོའི་མཆན་འགྲེལ།
ཚིགས་གསུམ་པོ་དག་ལས་གང་ཡང་རུང་བར་ལོངས་སྤྱོད་པའི་རྙིང་
པ་ཆུར་འཁྲུར་འཇུག་གམ་ཚོན་དུ་སྨྱུག་སྟེ་འཚེད་དུ་འཇུག་
གམ། བསྡེབས་ཏེ་འཆག་ཏུ་འཇུག་ན་སྤང་བའི་ལྟུང་བྱེད་དོ། །
འདི་ལ་ཡན་ལག་བརྒྱད་ཀྱིས་དངོས་གཞིར་འགྱུར་ཏེ། བྱིན་གྱིས་
བརླབ་པ། རང་གི་དང་། རྙིང་པ་དང་། འཁྲུར་གཞུག་པར་འོས་པ་
དང་། གོས་དང་། དགེ་སློང་མ་ཉེ་དུ་མ་ཡིན་པ་དང་། བསྒོ་བ་དང་།
བྱས་པའོ། །དེ་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །
ཡང་དགེ་སློང་གང་དགེ་སློང་མ་ཉེ་དུ་མ་ཡིན་པ་ལས་བལ་་་་་
གོས་ལ་སོགས་པ་གོས་བདུན་པོ་དག་ལེན་ན། བརྗེས་པ་མ་
གཏོགས་ཏེ་སྤང་བའི་ལྟུང་བྱེད་དོ། །འདི་ལ་ཡན་ལག་ལྔས་
དངོས་གཞིའི་ལྟུང་བར་འགྱུར་ཏེ། དགེ་སློང་མ་ཉེ་དུ་མ་ཡིན་པ་
དང་། གོས་དང་། རུང་བ་དང་། ངག་གི་རྣམ་པར་རིག་བྱེད་དང་།
ལེན་པའོ། །དེ་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །
ཡང་དགེ་སློང་གང་ཁྱིམ་བདག་གམ། ཁྱིམ་བདག་གི་ཆུང་མ་
ཉེ་དུ་མ་ཡིན་པའི་གན་དུ་སོང་སྟེ། གོས་སློང་ན་དུས་མ་
གཏོགས་ཏེ་སྤང་བའི་ལྟུང་བྱེད་དོ། །འདི་ལ་ཡན་ལག་ལྔས་
དངོས་གཞིར་འགྱུར་ཏེ། སློང་བར་མི་རིགས་པའི་དུས་དང་། སྦྱིན་
བདག་ཉེ་དུ་མ་ཡིན་པ་དང་། གོས་རུང་བ་ཚད་དང་ལྡན་པ་དང་།
བསླངས་པ་དང་། དེ་ཉིད་ཐོབ་པའོ། །དེ་ལས་ཡན་ལག་མ་ཚང་ན་ཅི་
རིགས་པར་ན་སྨད་དོ། །དེ་ལ་དུས་ནི་འདི་ཡིན་ཏེ། དགེ་སློང་;
43



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གོས་ཆོམ་རྐུན་པ་དག་གིས་ཕྲོགས་སམ། གོས་གཏོར་ཏེ་བརླག་
གམ༑ གོས་མེས་ཚིག་གམ། གོས་རླུང་གིས་ཁྱེར་རམ། གོས་ཆུས་
ཁྱེར་ན་དེ་ལ་དེ་ནི་དུས་ཡིན་ནོ། །དགེ་སློང་གོས་ཕྲོགས་སམ།
གོས་བརླག་གམ། གོས་ཚིག་གམ། གོས་རླུང་གིས་ཁྱེར་རམ།
གོས་ཆུས་ཁྱེར་ན་ཁྱིམ་བདག་གམ། ཁྱིམ་བདག་གི་ཆུང་མ་ཉེ་
དུ་མ་ཡིན་པའི་གན་དུ་སོང་ལ། གོས་བསླང་བར་བྱའོ། །དེ་ལ་
གལ་ཏེ་བྲམ་ཟེའམ། ཁྱིམ་བདག་དད་པ་ཅན་ཞིག་གིས་དུས་
ཀྱིས་གོས་མང་པོ་དག་སྟོབས་ལ་འདོད་ན་དགེ་སློང་དེས་དེ་་་
ལས་གོས་སྟོད་གཡོགས་སྨད་གཡོགས་དང་བཅས་པའི་་
མཐར་ཐུག་པར་བླང་བར་བྱའོ། །དེ་ལས་ལྷག་པར་ལེན་ན་
སྤང་བའི་ལྟུང་བྱེད་དོ། །འདི་ལ་ཡན་ལག་ལྔས་དངོས་གཞིའི་ལྟུང་
བར་འགྱུར་ཏེ། སློང་བར་རིགས་པའི་དུས་དང་། སྦྱིན་བདག་ཉེ་དུ་
མ་ཡིན་པ་དང་། སྟོད་གཡོགས་སྨད་གཡོགས་དང་བཅས་པ་རུང་བ་
ཚད་དང་ལྡན་པ་ལས་མི་ཆུང་བ་དང་། ཡུལ་གཅིག་ལས་ལྷག་པ་
དང་༑ ལེན་པའོ། །དེ་ནས་ཡན་ལག་མ་ཚང་ན་ཅི་རིགས་པར་ན་སྨད་
དོ༑ །དགེ་སློང་གི་ཕྱིར་ཁྱིམ་བདག་གམ། ཁྱིམ་བདག་གི་ཆུང་
མ་ཉེ་དུ་མ་ཡིན་པས་གོས་ཀྱི་རིན་དག་སྟ་གོན་བྱས་ཏེ་སྤགས་་་
ནས་བདག་གིས་གོས་ཀྱི་རིན་འདི་དག་འདི་ལྟ་བུ་ཞིག་ཉོས་་
ལ༑ དགེ་སློང་མིང་འདི་ཞེས་བྱ་བ་འོངས་ན། དེ་ལ་གོས་རུང་
བ་དུས་སུ་བསྐོན་ནོ་སྙམ་པ་ལས། དེ་ལ་གལ་ཏེ་དགེ་སློང་དེ་
44



སོ་སོར་ཐར་པའི་མདོའི་མཆན་འགྲེལ།
ལ་སྔར་མ་བསྟབས་པར་རྣམ་པར་རྟོག་པ་འགའ་ཞིག་བྱུང་་་
སྟེ༑ བཟང་པོ་འདོད་པའི་ཕྱིར་ཁྱིམ་བདག་གམ། ཁྱིམ་བདག་
གི་ཆུང་མ་ཉེ་དུ་མ་ཡིན་པ་དེའི་གན་དུ་སོང་ནས་འདི་སྐད་་་
ཅེས། 
ཚེ་དང་ལྡན་པས་བདག་གི་ཕྱིར་གོས་ཀྱི་རིན་གསེར་
དང་དངུལ་ལ་སོགས་པ་གང་དག་སྤགས་པའི་གོས་ཀྱི་རིན་དེ་་་་
དག་གིས་ཚེ་དང་ལྡན་པ་གོས་འདི་དང་འདི་ལྟ་བུ་ཞིག་ཉོས་་
ལ༑ ་བདག་ལ་གོས་རུང་བ་དུས་སུ་ལེགས་པར་སྐོན་ཅིག །
ཅེས་སྨྲས་ཏེ། གོས་གྲུབ་ན་སྤང་བའི་ལྟུང་བྱེད་དོ། །འདི་ལ་
ཡན་ལག་ལྔས་དངོས་གཞིའི་ལྟུང་བར་འགྱུར་ཏེ། སློང་བར་མི་
རིགས་པའི་དུས་དང་། སྦྱིན་བདག་ཉེ་དུ་མ་ཡིན་པ་དང་། གོས་
སྤགས་པ་མ་ཕུལ་བར་ཤེས་པ་དང་། རིན་ཐང་དང་ཁ་དོག་དང་ཁྲུ་
ཚད་ལས་རྣམ་པ་གང་བསླང་བ་དང་། དེ་ཉིད་ཐོབ་པའོ། །དེ་དག་
ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །དགེ་སློང་གི་
ཕྱིར་ཁྱིམ་བདག་དང༌། ཁྱིམ་བདག་གི་ཆུང་མ་ཉེ་དུ་མ་ཡིན་
པས་གོས་ཀྱི་རིན་གསེར་དངུལ་ལ་སོགས་པ་སོ་སོ་བ་དེ་དག་སྟ་་
གོན་བྱས་ཏེ་སྤགས་ནས། བདག་ཅག་གཉིས་ཀྱིས་གོས་ཀྱི་རིན་
སོ་སོ་བ་འདི་དག་གིས་གོས་འདི་དང་འདི་ལྟ་བུ་སོ་སོ་བ་་་
དག་ཉོས་ལ། དགེ་སློང་མིང་འདི་ཞེས་བྱ་བ་འོངས་པ་དང་།
བདག་ཅག་གཉིས་ཀྱིས་སོ་སོ་ནས་དེ་ལ་གོས་ལོངས་སྤྱོད་པར་་་་
བཟོད་པའི་རུང་བ་དུས་སུ་བསྐོན་ནོ་སྙམ་པ་ལས་དེ་ན་གལ་་་པ
45



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཁྱིཏེ་དགེ་སློང་དེ་ལ་སྔར་མ་བསྟབས་པར་རྣམ་པར་རྟོག་པ་་་་་
འགའ་ཞིག་བྱུང་སྟེ། གོས་བཟང་པོ་འདོད་པའི་ཕྱིར་ཁྱིམ་
བདག་དང་། ཁྱིམ་བདག་གི་ཆུང་མ་ཉེ་དུ་མ་ཡིན་པ་དེ་དག་པ
གི་གན་དུ་སོང་ནས་འདི་སྐད་ཅེས། ཚེ་དང་ལྡན་པ་དག་གིས་
བདག་གི་ཕྱིར་གོས་ཀྱི་རིན་སོ་སོ་བ་གང་དག་སྤགས་པའི་་་་
གོས་ཀྱི་རིན་དེ་དག་གིས་ཚེ་དང་ལྡན་པ་དག་གོས་འདི་དང་་
འདི་ལྟ་བུ་སོ་སོ་བ་དག་ཉོས་ལ་གཉིས་ཀ་འདུས་ཤིང་ཚོགས་་་་
ཏེ། བདག་ལ་གོས་རུང་བ་ཞིག་དུས་སུ་ལེགས་པར་སྐོན་ཅིག་
ཅེས་སྨྲས་ཏེ། གོས་གྲུབ་ན་སྤང་བའི་ལྟུང་བྱེད་དོ། །འདི་ལ་
ཡན་ལག་ལྔས་དངོས་གཞིའི་ལྟུང་བར་འགྱུར་ཏེ། སློང་བར་མི་
རིགས་པའི་དུས་དང་། སྦྱིན་བདག་སྤུང་ཆེ་བ་ཉེ་དུ་མ་ཡིན་པ་དང་།
གོས་སོ་སོ་ནས་སྤགས་པ་མ་ཕུལ་བ་ཤེས་པ་དང༌། རིན་ཐང་དང་ཁ་
དོག་དང་ཁྲུ་ཚད་ལས་རྣམ་པ་གང་བསླང་བ་དང་། དེ་ཉིད་ཐོབ་
པའོ༑ །དེ་དག་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །
དགེ་སློང་གི་ཕྱིར་ཡུལ་གྱི་རྒྱལ་པོའམ། རྒྱལ་པོའི་ལ་བློན་པོ་ཆེན་
པོའམ༑ གཙང་སྦྲ་དང་ལྡན་པའི་བྲམ་ཟེའམ། ཁྱིམ་བདག་ཕྱུག་
པོ་དག་གམ། གྲོང་ཁྱེར་དང་གྲོང་བརྡལ་གྱི་མིའམ། ཡུལ་གྱི་མི་
ཕལ་པའམ། ནོར་བྱེ་བས་ཕྱུག་པའི་ནོར་ཅན་ནམ། ཅོད་པན་
བཅིང་བའི་ཚོང་དཔོན་ནམ། རྒྱ་མཚོར་ལན་གཉིས་སམ་གསུམ་དུ་
ཞུགས་པའི་དེད་དཔོན་གྱིས་ཕོ་ཉའི་ལག་ཏུ་གོས་ཀྱི་རིན
46



སོ་སོར་ཐར་པའི་མདོའི་མཆན་འགྲེལ།
།གསེར་དང་དངུལ་ལ་སོགས་པ་དག་བསྐུར་བར་གྱུར་ལ་དེ་ནས་་
ཕོ་ཉ་དེ་གོས་ཀྱི་རིན་དེ་དག་ཁྱེར་ནས་དགེ་སློང་དེ་ག་ལ་བ་
དེར་ སོང་སྟེ་ཕྱིན་ནས་དགེ་སློང་དེ་ལ་འདི་སྐད་ཅེས
འཕགས་པ་མཁྱེན་པར་མཛོད་ཅིག །ཁྱོད་ལ་རྒྱལ་པོའམ།
བློན་པོ་ཆེན་པོའམ། བྲམ་ཟེའམ། ཁྱིམ་བདག་གམ། གྲོང་
བརྡལ་གྱི་མིའམ། ཡུལ་མིའམ། ནོར་ཅན་ནམ། ཚོང་དཔོན་
ནམ༑ དེད་དཔོན་ཆེ་གེ་མོས་གོས་ཀྱི་རིན་འདི་དག་བསྐུར་
གྱིས། འཕགས་པས་ཐུགས་བརྩེ་བའི་སླད་དུ་འདི་དག་བཞེས་
ཤིག་ཅེས་ཟེར་ན་དགེ་སློང་དེས་ཕོ་ཉ་དེ་ལ་འདི་སྐད་ཅེས།
ཚེ་དང་ལྡན་པ་ཕོ་ཉ་དགེ་སློང་དག་ནི་གོས་ཀྱི་རིན་དག་ལེན་
དུ་མི་རུང་སྟེ། བདག་ཅག་གོས་རུང་བ་འགྱེད་པའི་དུས་དང་བ
སློང་བར་རིགས་པའི་དུས་དང་བསྟབས་པའི་དུས་སུ་རྙེད་ན་ནི་་་
ལེན་ཏོ་ཞེས་བརྗོད་པར་བྱའོ། །གལ་ཏེ་ཕོ་ཉ་དེས་དགེ་སློང་
དེ་ལ་འདི་སྐད་ཅེས། འཕགས་པ་རྣམས་ཀྱི་ཞལ་ཏ་བགྱིད་པ་
འཕགས་པ་རྣམས་ཀྱི་ཞལ་ཏ་ཉམས་སུ་ལེན་པ་ཞེས་གཞི་
གཅིག་ལ་བསྣན་པའི་ཚིག་གིས་དེ་འདྲ་བ་གང་ལགས་པ་འགའ་་་
མཆིས་སམ་ཞེས་ཟེར་ན། དགེ་སློང་གོས་འདོད་པས་ཕོ་ཉ་ལ་
འདི་སྐད་ཅེས། ཚེ་དང་ལྡན་པ་ཕོ་ཉ་འདི་ནི་དགེ་སློང་རྣམས་
ཀྱི་ཞལ་ཏ་བྱེད་པ་སྟེ། འདི་ནི་དགེ་སློང་རྣམས་ཀྱི་ཞལ་ཏ་
ཉམས་སུ་ལེན་པའོ་ཞེས་ཀུན་དགའི་ར་བའམ། དགེ་བསྙེན་
47



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཚེ་ཞལ་ཏ་བྱེད་པ་བསྟན་པར་བྱའོ། །དེ་ནས་ཕོ་ཉ་དེས་གོས་ཀྱི་
རིན་དེ་དག་ཁྱེར་ནས་ཞལ་ཏ་བྱེད་པ་ག་ལ་བ་དེར་འགྲོ་བར་
བྱ་ཞིང་། ཕྱིན་ནས་ཞལ་ཏ་བྱེད་པ་དེ་ལ་འདི་སྐད་ཅེས།
དང་ལྡན་པ་ཞལ་ཏ་བྱེད་པ་ཤེས་པར་གྱིས་ཤིག །ཁྱོད་ཀྱིས་
གོས་ཀྱི་རིན་འདི་དག་གིས་གོས་འདི་དང་འདི་ལྟ་བུ་ཞིག་
ཉོས་ལ་དགེ་སློང་མིང་འདི་ཞེས་བྱ་བ་འོངས་པ་དང་། དེ་ལ་
གོས་རུང་བ་དུས་སུ་སྐོན་ཅིག་ཅེས་བརྗོད་པར་བྱའོ། །དེ་
ནས་ཕོ་ཉ་དེས་ཞལ་ཏ་བྱེད་པ་དེ་ལ་ཤིན་ཏུ་ལེགས་པར་ཡང་
དག་པར་བསྒོ་ཞིང་། ཡང་དག་པར་བསྟན་ནས། ཕོ་ཉ་བ་དེ་
དགེ་སློང་དེ་ག་ལ་བ་དེར་འགྲོ་བར་བྱ་ཞིང་ཕྱིན་ནས་དགེ་་་
སློང་དེ་ལ་འདི་སྐད་ཅེས། འཕགས་པ་ཞལ་ཏ་བགྱིད་པ་
བསྟན་པ་གང་ལགས་པ་དེ་ལ་བདག་གིས་ཡང་དག་པར་་་་་
བསྟན་ལགས་ཀྱིས་དེའི་གན་དུ་བཞུད་ཅིག་དང་། དེས་ཁྱོད་
ལ་གོས་རུང་བ་དུས་སུ་བསྐོན་པར་འགྱུར་རོ་ཞེས་བརྗོད་་་་་་
པར་བྱའོ། །དགེ་སློང་གོས་འདོད་པས་ཞལ་ཏ་བྱེད་པའི་གན་
དུ་སོང་ལ་ཚེ་དང་ལྡན་པ་ཞལ་ཏ་བྱེད་པ་བདག་གོས་འདོད་
དོ། །ཚེ་དང་ལྡན་པ་ཞལ་ཏ་བྱེད་པ་བདག་གོས་འདོད་དོ་
ཞེས་ལན་གཉིས་ལན་གསུམ་དུ་བསྐུལ་བར་བྱ། དྲན་པར་
བྱའོ༑ །ལན་གཉིས་ལན་གསུམ་དུ་བསྐུལ་ཞིང་དྲན་པར་བྱས་
པ་ན་གལ་ཏེ་གོས་དེ་གྲུབ་ན་དེ་ལྟ་ན་ལེགས། གལ་ཏེ་མ་གྲུབ་
48



སོ་སོར་ཐར་པའི་མདོའི་མཆན་འགྲེལ།
ན་ལན་བཞི་ལན་ལྔ་ལན་དྲུག་གི་བར་དུ་ཕྱོགས་སུ་ཅང་མི་སྨྲ་
བར་བསྡད་པར་བྱའོ། །ལན་བཞི་ལན་ལྔ་ལན་དྲུག་གི་བར་
དུ་ཕྱོགས་སུ་ཅང་མི་སྨྲ་བར་བསྡད་པ་ན། གལ་ཏེ་གོས་དེ་
གྲུབ་ན་དེ་ལྟ་ན་འདུལ་བ་དང་འགལ་བའི་ཁ་ན་མ་ཐོ་བ་མེད་པས་
ལེགས༑ གལ་ཏེ་མ་གྲུབ་ན་དེའི་འོག་ཏུ་གོས་བསྒྲུབ་པའི་ཕྱིར་
བཙལ་ཏེ་གོས་གྲུབ་ན་སྤང་བའི་ལྟུང་བྱེད་དོ། །འདི་ལ་ཡན་
ལག་ལྔས་དངོས་གཞིར་འགྱུར་ཏེ། སྦྱིན་བདག་དང་ཕོ་ཉ་བ་ཞལ་ཏ་
བ་གསུམ་ཆར་མི་ཉིད་དང་ཁྱིམ་པ་ཉིད་ཡིན་པ་དང་། གོས་ཀྱི་རིན་
རུང་བ་མིན་པ་སྤང་བ་དང་། བསྐུལ་བ་དང་། བསྡད་པ་ལྷག་པ་
དང་། སྦྱིན་པར་བྱེད་པའི་སེམས་བསྡུ་བ་རྗེས་སུ་བསྒྲུབ་པར་ཁས་མ་
བླངས་པ་དང་། གོས་ཐོབ་པའོ། །དེ་ལས་ཡན་ལག་མ་ཚང་ན་ཅི་
རིགས་པར་ན་སྨད་དོ། །གལ་ཏེ་མ་གྲུབ་ན་ཕྱོགས་གང་ནས་
གོས་ཀྱི་རིན་དེ་དག་འོངས་པ་དེར་བདག་འགྲོ་བར་བྱའོ། །
ཡང་ན་ཡིད་བརྟན་པའི་ཕོ་ཉ་ལས་ཚེ་དང་ལྡན་པ་དག་གིས་
དགེ་སློང་ཆེ་གེ་མོའི་ཕྱིར་གོས་ཀྱི་རིན་གང་དག་བསྐུར་བ་དེ་་
དག་ནི་དགེ་སློང་དེའི་དོན་ཅིར་ཡང་མ་གྲུབ་ཀྱིས་ཤེས་པར་་་
གྱིས་ཤིག །ཚེ་དང་ལྡན་པ་དག་གིས་རང་གི་ནོར་ཆུད་མ་
གསན་ཅིག་ཅེས་སྤྲིང་བར་བྱའོ། །དེ་ལ་དེ་ནི་འཇིག་རྟེན་དང་
མི་འགལ་བ་དང་འདུལ་བ་དང་མི་འགལ་བར་སྤྱད་པའི་ཆོ་ག་ཡིན་
ནོ།། །།
49



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བསྡོམ་ལ། སྲིན་བལ་དང་བལ་ནག་པོ་འབའ་ཞིག་དང་ཆ་
གཉིས་བསྲེས་པ་དང༌། ལོ་དྲུག་ཏུ་བཅང་བ་དང་མཐོ་གང་དང་
ལམ་དུ་བལ་ཐོགས་པ་དང་ནི། བལ་འཁྲུ་བར་བྱེད་དུ་འཇུག་པ་
དང་ནི་གསེར་དངུལ་ལ་རེག་པ་དང་། མངོན་མཚན་ཅན་གྱི་
སྤྱོད་པ་དང་ཉོ་ཚོང་ངོ༌། །ཡང་དགེ་སློང་གང་དར་གྱི་སྲིན་བུ་
ལས་བྱུང་བའི་སྲིན་བལ་གྱི་སྟན་གསར་པ་ནང་ཚངས་ཅན་དང་་་་
གླིངས་པ་གང་བྱེད་ན་སྤང་བའི་ལྟུང་བྱེད་དོ། །འདི་ལ་ཡན་ལག་
ལྔས་དངོས་གཞིའི་ལྟུང་བར་འགྱུར་ཏེ། སྲིན་བལ་དང་། གསར་པ་
དང་༑ སྟོན་དང་། བྱས་པ་དང་། བྱེད་པ་མཐར་ཐུག་པའི་དངོས་པོ་
བཀྲམ་པ་ཉིད་དོ། །དེ་དག་ལས་ཡན་ལག་མ་ཚང་ན་ཅི་རིགས་པར་
ན་སྨད་དོ།།ཡང་དགེ་སློང་གང་ལུག་བལ་རང་བཞིན་གྱིས་
གནག་པ་དང་། སྔོ་བས་གནག་པ་དང་། འདམ་ཁ་དང་། ཁམ་པའོ། །།
དེ་ལྟ་བུའི་ནག་པོ་འབའ་ཞིག་གི་སྟན་གསར་པ་བྱེད་ན་སྤང་་་
བའི་ལྟུང་བྱེད་དོ། །འདི་ལ་ཡན་ལག་ལྔས་དངོས་གཞིར་འགྱུར་ཏེ།
ལུག་བལ་ནག་པོ་འབའ་ཞིག་དང་། གསར་པ་དང་། སྟན་དང་། བྱས་
པ་དང་། བྱེད་པ་མཐར་ཐུག་པའི་དངོས་པོ་བཀྲམ་པ་ཉིད་དོ། །དེ་
དག་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །དགེ་སློང་
གིས་སྟན་གསར་པ་བྱེད་ན་ཆ་གཉིས་ནི་ལུག་བལ་ནག་པོ་་
འབའ་ཞིག་ལས་གཞུག་པར་བྱ། གསུམ་པ་ནི་གློ་དང་རྒྱབ་ལས་
སྐྱེས་པའི་བལ་དཀར་པོ་ལས། བཞི་པ་ནི་ལྟོ་བ་ལས་སྐྱེས་པའི་མ
;
50



སོ་སོར་ཐར་པའི་མདོའི་མཆན་འགྲེལ།
འཁོབ་བལ་ལས་གཞུག་པར་བྱའོ། །གལ་ཏེ་དགེ་སློང་གིས་ཆ་
གཉིས་ལུག་བལ་ནག་པོ་འབའ་ཞིག་ལས་མ་བཅུག་གམ།
གསུམ་པ་དཀར་པོ་ལས། བཞི་པ་ནི་འཁོབ་བལ་ལས་མ་
བཅུག་པར་སྟན་གསར་པ་བྱེད་དམ་བྱེད་དུ་འཇུག་ན་སྤང་་་་་་
བའི་ལྟུང་བྱེད་དོ། །འདི་ལ་ཡན་ལག་ལྔས་དངོས་གཞིར་འགྱུར་ཏེ།
ལུག་བལ་ནག་པོ་དག་ཕྱེད་ལས་ལྷག་པ་ཉིད་དང་། གསར་པ་དང་།
སྟན་དང་། བྱས་པ་དང་། བྱེད་པ་མཐར་ཐུག་པའི་དངོས་པོ་བཀྲམ་
པ་ཉིད་དོ། །དེ་དག་ལས་ཡན་ལག་མ་ཚང་ན་ཅི་རིགས་པར་ན་སྨད་
དོ༑ །དགེ་སློང་གིས་སྟན་གསར་པ་བྱེད་ན་མི་འདོད་བཞིན་དུ་
ལོ་དྲུག་ཏུ་བཅང་བར་བྱའོ། །གལ་ཏེ་དགེ་སློང་གིས་ལོ་དྲུག་
ཚུན་ཆད་དུ་སྟན་རྙིང་པ་དེ་སྤངས་ཀྱང་རུང༌། མ་སྤངས་ཀྱང་
རུང་༑ སྟན་གསར་པ་གཞན་བྱེད་ན་དགེ་འདུན་གྱིས་གནང་
བ་མ་གཏོགས་ཏེ་སྤང་བའི་ལྟུང་བྱེད་དོ། །འདི་ལ་ཡན་ལག་
དྲུག་གིས་དངོས་གཞིར་འགྱུར་ཏེ། གནང་བ་མ་ཐོབ་པ་དང་། ལོ་
དྲུག་མ་ལོན་པ་དང་། གསར་པ་དང་། སྟན་དང་། བྱས་པ་དང་།
བྱེད་པ་མཐར་ཐུག་པའི་དངོས་པོ་བཀྲམ་པ་ཉིད་དོ། །དེ་དག་ལས་
ཡན་ལག་མ་ཚང་ན་ཅི་རིགས་པར་ན་སྨད་དོ། །དགེ་སློང་གིས་
གདིང་བ་གསར་པ་བྱེད་ན་གསར་པ་ཁ་དོག་མི་སྡུག་པ་དང་་་
སྲ་བར་བྱ་བའི་ཕྱིར་གདིང་བ་རྙིང་པ་ལས་བདེ་བར་གཤེགས་་
པའི་མཐོ་གང་འཁོར་བས་གླན་པར་བྱའོ། །གལ་ཏེ་དགེ་སློང་
51



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གིས་གདིང་བ་གསར་པ་ཁ་དོག་མི་སྡུག་པར་བྱ་བའི་ཕྱིར།
གདིང་བ་རྙིང་པ་བདེ་བར་གཤེགས་པའི་མཐོ་གང་འཁོར་་་
བས་མ་གླན་པར་གདིང་བ་གསར་པ་སྤྱོད་ན་སྤང་བའི་ལྟུང་།
བྱེད་དོ། །འདི་ལ་ཡན་ལག་ལྔས་དངོས་གཞིར་འགྱུར་ཏེ། གདིང་བ་
གསར་པས་གསར་པ་དང་། བྱས་པ་དང་། གདིང་བ་རྙིང་པ་ཡོད་པ་
དང་། བདེ་བར་གཤེགས་པའི་མཐོ་གང་གིས་མ་གླན་པ་དང་། སྤྱོད་
པ་ཉིད་དོ། །དེ་དག་ལས་ཡན་ལག་མ་ཚང་ན་ཅི་རིགས་པར་ན་སྨད་མ
དོ༑ །དགེ་སློང་དགོན་པའི་ལམ་དུ་ཞུགས་པས་ལུག་བལ་དག་
རྙེད་ལ་འདོད་ན་དགེ་སློང་དེས་བླང་བར་བྱའོ། །བླངས་ནས་
ཁྱེར་བ་མེད་ན་དཔག་ཚད་གསུམ་གྱི་མཐའི་བར་དུ་བདག་་་
ཉིད་ཀྱིས་བསྐུར་བར་བྱའོ། །དེ་ལས་རྒྱང་གྲགས་གཅིག་གི་
མཐའ་ལས་འདས་པར་ཁྱེར་ན་སྤང་བའི་ལྟུང་བྱེད་དོ། །འདི་
ལ་ཡན་ལག་ལྔས་དངོས་གཞིར་འགྱུར་ཏེ། ལུག་བལ་དང་། རུང་བ་
དང་། ཞྭ་རྒྱུ་ལ་སོགས་པའི་ཚད་ལས་ལྷག་པ་དང་། རང་གིས་ཁྱེར་པ་
དང་༑ རྒྱང་གྲགས་ཀྱི་མཐར་ཕྱིན་པའོ། །དེ་དག་ལས་ཡན་ལག་མ་
ཚང་ན་ཅི་རིགས་པར་ན་སྨད་དོ། །ཡང་དགེ་སློང་གང་དགེ་སློང་པ
མ་ཉེ་དུ་མ་ཡིན་པ་ལ་ལུག་བལ་ཆུར་འཁྲུར་འཇུག་གམ། ཚོན་
དུ་སྨྱུག་སྟེ་འཚེད་དུ་འཇུག་གམ། རྨེལ་ཏེ་སྐུད་པ་བྱེད་དུ་འཇུག་
ན་སྤང་བའི་ལྟུང་བྱེད་དོ། །འདི་ལ་ཡན་ལག་ལྔས་དངོས་གཞིར་
འགྱུར་ཏེ། ལུག་བལ་དང་། རུང་བ་དང་། དགེ་སློང་མ་ཉེ་དུ་མ་ཡིན་
52



སོ་སོར་ཐར་པའི་མདོའི་མཆན་འགྲེལ།
དུ་པ་དང་། བསྒོ་བ་དང་། བྱས་པའོ། །དེ་དག་ལས་ཡན་ལག་མ་ཚང་ན་
ཅི་རིགས་པར་ན་སྨད་དོ། །ཡང་དགེ་སློང་གང་རང་གི་དོན་དུ་
རང་གི་ལག་གིས་གསེར་དང་། དངུལ་རུང་བར་མ་བྱས་པ་ལེན་
ཏམ༑ གཞན་ལ་ལེན་དུ་འཇུག་ན་སྤང་བའི་ལྟུང་བྱེད་དོ། །འདི་
ལ་ཡན་ལག་ལྔས་དངོས་གཞིར་འགྱུར་ཏེ། རིན་པོ་ཆེ་དང་། ཐོབ་ཏེ
པར་ལྕོགས་པ་ཉིད་ཀྱི་ཕྱོགས་སུ་འདུག་པ་དང་། བདག་གི་བྱས་པ་
དང་། རུང་བ་མ་བྱས་པ་དང་། རེག་གམ་རེག་ཏུ་བཅུག་པའོ། །དེ་
དག་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །ཡང་དགེ་
སློང་གང་མངོན་མཚན་ཅན་གྱི་སྤྱོད་པ་སྟེ་ཁེ་སྤོག་འདོད་པས་་་
པ་ཎ་དང་རིན་པོ་ཆེ་ལ་སོགས་པའི་ཀུན་ཏུ་སྦྱོར་བ་རྣམ་པ་སྣ་་
ཚོགས་བྱེད་དེ་སྐྱེད་ཕྱིན་ན་སྤང་བའི་ལྟུང་བྱེད་དོ། །འདི་ལ་
ཡན་ལག་ལྔས་དངོས་གཞིར་འགྱུར་ཏེ། རྙེད་པ་འདོད་པ་དང་། ཕ་
རོལ་པོ་ཁྱིམ་པ་ཉིད་དང་། ཉེ་དུ་མ་ཡིན་པ་ཉིད་དང་། པ་ཎ་དང་
རིན་པོ་ཆེའི་སྤྱོད་པ་དང༌། སྐྱེད་ཕྱིན་པའོ། །དེ་དག་ལས་ཡན་ལག་མ་
ཚང་ན་ཅི་རིགས་པར་ན་སྨད་དོ། །ཡང་དགེ་སློང་གང་རྙེད་པ་
འདོད་ཅིང་འབྲུ་ལ་སོགས་པ་ཉོ་ཚོང་རྣམ་པ་སྣ་ཚོགས་བྱེད་དེ་་་
སྐྱེད་ཕྱིན་ན་སྤང་བའི་ལྟུང་བྱེད་དོ། །འདི་ལ་ཡན་ལག་ལྔས་
དངོས་གཞིར་འགྱུར་ཏེ། རྙེད་པར་འདོད་པ་དང༌། ཕ་རོལ་པོ་ཁྱིམ་
པ་ཉིད་དང་། ཉེ་དུ་མ་ཡིན་པ་ཉིད་དང་། ཉོ་ཚོང་གི་སྤྱོད་པ་དང་།
སྐྱེད་ཕྱིན་པའོ། །དེ་དག་ལས་ཡན་ལག་མ་ཚང་ན་ཅི་རིགས་པར་ན་
53



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
སྨད་དོ།། །།
སྡོམ་ལ། ལྷུང་བཟེད་འཆང་བ་དང་ཚོལ་བ་གཉིས་དང་ཐ་
ག་པ་ལ་འཐག་ཏུ་འཇུག་པ་དང་འཐག་བསྐྱེད་པ་གཉིས་དང་།
བྱིན་ཕྲོགས་དང་སྟོན་ཟླ་ཐ་ཆུང་གི་གོས་དང་། དགོན་པ་པའི་
འབྲལ་བ་དང་དབྱར་གྱི་རས་ཆེན་དང་། བསྔོས་པ་དང་ནི་
གསོག་འཇོག་གོ། །ཡང་དགེ་སློང་གིས་ལྷུང་བཟེད་བྱིན་གྱིས་
བརླབ་པར་བྱ་བ་ལས་ལྷག་མ་ཞག་བཅུར་བཅང་བར་བྱའོ། །དེ་
ལས་འདས་པར་འཆང་ན་བཅུ་གཅིག་པའི་སྐྱ་རེངས་ཤར་བ་ན་་་
སྤང་བའི་ལྟུང་བྱེད་དོ། །འདི་ལ་ཡན་ལག་བདུན་གྱིས་དངོས་
གཞིར་འགྱུར་ཏེ། རང་གི་དང་། ལྷུང་བཟེད་དང་། བྱིན་གྱིས་བརླབ་
ཏུ་རུང་བ་དང་། ཡོད་པ་དང་། བྱིན་གྱིས་མ་བརླབས་པ་དང་། ཞག་
བཅུར་རྗེས་སུ་ཞུགས་པ་དང་། བཅུ་གཅིག་པའི་སྐྱ་རེངས་ཤར་བའོ། །
དེ་དག་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །ཡང་
དགེ་སློང་གང་ལྷུང་བཟེད་ལྷན་པ་ལྔ་མེད་པ་སྤྱད་བཟོད་པ་
རང་ལ་ཡོད་བཞིན་དུ་བཟང་པོ་འདོད་པའི་ཕྱིར་ལྷུང་བཟེད་་
གསར་པས་གསར་པ་དང་རྙེད་པས་གསར་པ་གང་ཡང་རུང་བར་་་་
གསར་པ་གཞན་ཚོལ་ཞིང་ལྷུང་བཟེད་གྲུབ་ན་སྤང་བའི་ལྟུང་
བྱེད་དོ། །འདི་ལ་ཡན་ལག་ལྔས་དངོས་གཞིའི་ལྟུང་བར་འགྱུར་ཏེ།
ལྷུང་བཟེད་ཡོད་པ་ཉིད་དང་། བཟང་པོ་འདོད་པ་དང་། ཁྱིམ་པ་ཉེ་
དུ་མ་ཡིན་པ་ལས་ཚོལ་བ་དང་། ངག་གི་རྣམ་པར་རིག་བྱེད་ཀྱིས་
54



སོ་སོར་ཐར་པའི་མདོའི་མཆན་འགྲེལ།
དང་། ཐོབ་པའོ། །དེ་དག་ལས་ཡན་ལག་མ་ཚང་ན་ཅི་རིགས་པར་ན་
སྨད་དོ། །དགེ་སློང་དེས་ལྷུང་བཟེད་དེ་དགེ་སློང་གི་འཁོར་ལ་
དབུལ་བར་བྱའོ། །དགེ་སློང་གི་འཁོར་དེའི་ལྷུང་བཟེད་བསྙིག་
པའི་ཐ་མར་གྱུར་པ་གང་ཡིན་པ་དེ་དགེ་སློང་དེ་ལ་དགེ་སློང་་
ཁྱོད་ཀྱིས་ལྷུང་བཟེད་འདི་བྱིན་གྱིས་བརླབ་པར་མི་བྱ།
གཏང་བར་མི་བྱ། གཞན་ལ་སྦྱིན་པར་མི་བྱ་བར་ཆག་པའི་
མཐར་ཐུག་གི་བར་དུ་ཁད་ཀྱིས་དལ་བུས་དལ་བུས་སྤྱད་
པར་བྱའོ་ཞེས་སྦྱིན་པར་བྱ་སྟེ། དེ་ལ་དེ་ནི་རྗེས་སུ་མཐུན་པའི་
ཆོ་གའོ། །ཡང་དགེ་སློང་གང་རང་གི་ལག་གིས་གཞན་ལས་
བསླངས་པའི་དོགས་པ་ཐ་ག་པ་ཉེ་དུ་མ་ཡིན་པ་ལ་བལ་དང་་་
ཤ་ན་ལ་སོགས་པའི་གོས་འཐག་ཏུ་འཇུག་ན་གོས་གྲུབ་ན་སྤང་་
བའི་ལྟུང་བྱེད་དོ། །འདི་ལ་ཡན་ལག་ལྔས་དངོས་གཞིར་འགྱུར་ཏེ།
ཐ་ག་པ་ཁྱིམ་པ་ཉེ་དུ་མ་ཡིན་པ་དང་། རིན་མེད་པ་དང༌། ངག་གི་
རྣམ་པར་རིག་བྱེད་དམ་གཞན་གྱིས་བསྒོ་བ་དང་། གོས་རུང་བ་ཚད་
དང་ལྡན་པ་འཐག་ཏུ་འཇུག་པ་དང་། གོས་གྲུབ་པའོ། །དེ་དག་ལས་
ཡན་ལག་མ་ཚང་ན་ཅི་རིགས་པར་ན་སྨད་དོ། །དགེ་སློང་གི་ཕྱིར་
ཁྱིམ་བདག་གམ་ཁྱིམ་བདག་གི་ཆུང་མ་ཉེ་དུ་མ་ཡིན་པས་ཐ་་
ག་པ་ཉེ་དུ་མ་ཡིན་པ་ལ་བལ་ལ་སོགས་པའི་གོས་འཐག་ཏུ་
བཅུག་པ་ལས། དེ་ལ་གལ་ཏེ་དགེ་སློང་དེ་ལ་སྔར་མགྲོན་དུ་
བོས་ཏེ་མ་བསྟབས་པར་རྣམ་པར་རྟོག་པ་འགའ་ཞིག་བྱུང་་་་་
55



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ནས་ཐ་ག་པ་ཉེ་དུ་མ་ཡིན་པའི་གན་དུ་སོང་སྟེ་འདི་སྐད་་་་༌
ཅེས། ཚེ་དང་ལྡན་པ་ཐ་ག་པ་ཁྱོད་ཤེས་པར་གྱིས་ཤིག །གོས་
འདི་ནི་ཁྱིམ་བདག་གིས་ཁོ་བོའི་ཕྱིར་འཐག་གིས། ཚེ་དང་ལྡན་
པ་ཐ་ག་པ་གོས་འདི་ཞེང་ཆེ་བ་དང༌། ཁྲུན་ཏེ་ཆུར་རིང་བ་
དང་། འཇུར་མདུད་མེད་པ་ཐར་གྱིས་ཞག་པ་དང་། སང་སེར་
མེད་པས་ཐག་རན་བཟང་བར་ལེགས་པར་གྱིས་ཤིག །ཚེ་དང་
ལྡན་པ་ཐ་ག་པ་འདི་ལྟར་ཁོ་བོས་གླ་རྔན་འདི་ལྟ་སྟེ། བཟའ་
བའམ༑ བཅའ་བ་ཙམ་མམ། བཟའ་བའི་རྒྱུ་ཅུང་ཟད་ཅིག་
སྦྱིན་ནོ་ཞེས་སྨྲས་ནས། དེ་ལ་གལ་ཏེ་དགེ་སློང་དེས་གོས་
བསྒྲུབ་པའི་ཕྱིར་གླ་རྔན་འདི་ལྟ་སྟེ། བཟའ་བའམ། བཅའ་བ་
ཙམ་མམ། བཟའ་བའི་རྒྱུ་ཅུང་ཟད་ཅིག་སྦྱིན་ཞིང་གོས་གྲུབ་
ན་སྤང་བའི་ལྟུང་བྱེད་དོ། །འདི་ལ་ཡན་ལག་དྲུག་གིས་དངོས་
གཞིར་འགྱུར་ཏེ། སྦྱིན་བདག་དང་ཐ་ག་པ་ཁྱིམ་པ་ཉེ་དུ་མ་ཡིན་པ་
དང་། དགེ་སློང་དེའི་ཕྱིར་གོས་འཐག་ཏུ་བཅུག་པ་དང་། དེས་
འཐག་པ་བསྐྱེད་པ་དང་། སྦྱིན་བདག་གི་དོགས་པ་ཟད་པ་དང་། ཐ་
ག་པ་ལ་གླ་རྔན་མ་བྱིན་པ་དང་། གོས་གྲུབ་པའོ། །དེ་དག་ལས་ཡན་
ལག་མ་ཚང་ན་ཅི་རིགས་པར་ན་སྨད་དོ། །ཡང་དགེ་སློང་གང་
དགེ་སློང་ལ་གོས་སྦྱིན་ནས་དེའི་འོག་ཏུ་ཁྲོས་འཁྲུགས་རྔམས་
པར་གྱུར་ཏེ། ཡི་མ་རངས་ནས་བདག་གིས་འཕྲོག་གམ། གཞན་
ལ་འཕྲོག་ཏུ་འཇུག་ཅིང་དེ་ལ་འདི་སྐད་ཅེས། དགེ་སློང་ཁྱོད་
56



སོ་སོར་ཐར་པའི་མདོའི་མཆན་འགྲེལ།
Fལ་གོས་མི་སྦྱིན་གྱིས། ཕྱིར་བྱིན་ཅིག་ཅེས་ཟེར་ན་དགེ་སློང་
དེས་གོས་ལྷག་མ་ཡོད་པ་ཕྱིར་སྦྱིན་པར་བྱ་ཞིང་བཏང་སྟེ་ལུས་
དང་བྲལ་ན་སྤང་བའི་ལྟུང་བྱེད་དོ། །འདི་ལ་ཡན་ལག་ལྔས་
དངོས་གཞིར་འགྱུར་ཏེ། དགེ་སློང་ལས་དང་། ཆོས་གོས་ལ་སོགས་པ་
ཡོ་བྱད་གང་ཡང་རུང་བ་དང་། རང་ངམ་བསྐོས་པས་དང་། དཔྲག་
པའི་དོན་དུ་ཞུགས་པ་དང༌། ལུས་ལས་ཐ་དད་པའི་དངོས་པོར་གྱུར་
པའོ༑ །དེ་དག་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །
དགེ་སློང་གིས་སྟོན་ཟླ་ཐ་ཆུང་ཉར་ཞག་བཅུས་མ་ཚང་བ་་་་
ཚུན་ཆད་དུ་བརྟད་པ་ལས་བྱུང་བའི་གོས་ལྔ་པོ་ནད་པ་ལ་སྦྱིན་
པ།ནད་པའི་ཕྱིར་སྦྱིན་པ། འཆི་བ་ལ་སྦྱིན་པ། འཆི་བའི་ཕྱིར་སྦྱིན་པ།
འགྲོ་བར་ཆས་པ་ལ་སྦྱིན་པའི་གོས་ཤིག་རྙེད་ལ་འདོད་ན་དགེ་་༌
སློང་དེས་གོས་དེ་བླང་བར་བྱའོ། །བླངས་ནས་གོས་སྦྱིན་པའི་
དུས་ཀྱི་བར་དུ་བཅང་བར་བྱའོ། །དེ་ལས་འདས་པར་བཅང་
ན་སྤང་བའི་ལྟུང་བྱེད་དོ། །འདིས་བྱེད་པ་པོ་ནི་དབྱར་གྱི་རྙེད་པ་
དང་། དབྱར་གྱི་ནང་ལོགས་སུ་བདག་གིར་བྱེད་པ་དང་། དབྱར་གྱི་
ནང་ལོགས་སུ་བགོས་པ་དང་། དེ་སྦེད་པ་མ་བསྐོས་པ་རྣམས་ཀྱིས་
དགག་དབྱེའི་ཉིན་མོ་དེའི་ཕྱི་དེ་ཉིན་བར་མ་བགོས་པ་དག་ཡིན་ནོ། །
འདི་ལ་ཡན་ལག་ལྔས་དངོས་གཞིར་འགྱུར་ཏེ། དབྱར་གྱི་རྙེད་པ་
དང་། རུང་བ་ཉིད་དང་། བརྟད་པའི་དབང་གིས་མཐའི་ཞག་བཅུ་
ལ་རྙེད་པ་མ་གཏོགས་པ་དང༌། དབྱར་གྱི་ནང་ལོགས་སུ་བདག་གིར་པ
57



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བྱེད་པ་དང་། དེ་དབྱར་གྱི་ནང་ལོགས་སུ་བགོས་པ་དང་། དེ་སྦེད་པ་
མ་བསྐོས་པ་རྣམས་ཀྱིས་དགག་དབྱེའི་ཉིན་མོའི་ཕྱི་དེ་ཉིན་པར་མ་
བསྒོས་པའོ། །དེ་དག་ལས་ཡན་ལག་མ་ཚང་ན་ཅི་རིགས་པར་ན་
སྨད་དོ། །དགེ་སློང་རབ་ཏུ་མང་པོ་དག་གནས་མལ་ལ་དགོན་
པ་ཆོམ་རྐུན་པའི་དོགས་པ་དང་བཅས་པར་གྲགས་པ། སྟག་ལ་
སོགས་པའི་འཇིགས་པ་དང་བཅས་པར་གྲགས་པ། ཤ་སྦྲང་
དང་སྦྲང་བུ་མཆུ་རིང་དང་རླུང་དང་ཉི་མ་དང་སྡིག་སྦྲུལ་གྱི་
འཇིགས་པ་ཐ་དད་པས་འཇིགས་སུ་རུང་བ་དང་བཅས་པར་
གྲགས་པ་དག་ཏུ་དབྱར་ཕྱི་མ་གནས་པར་གྱུར་ལ་དབྱར་ཕྱི་མ་
ཞེས་པ་ནི་གླེང་གཞིའི་དབང་གིས་ཡིན་ནོ། །དགེ་སློང་དགོན་པ་
པས་འདོད་ན་ཆོས་གོས་སྣམ་སྦྱར་དང་བླ་གོས་དང་མཐང་གོས་་་
གསུམ་ལས། ཆོས་གོས་གང་ཡང་རུང་བ་ཁྱིམ་གཞན་དུ་
བཞག་པར་བྱའོ། །དགེ་སློང་དགོན་པ་བ་ལ་མཚམས་ཀྱི་ཕྱི་
རོལ་དུ་འགྲོ་དགོས་པ་དེ་ལྟ་བུའི་རྐྱེན་ཞིག་བྱུང་ན་དགེ་སློང་།
དགོན་པ་བ་དེས་ཞག་དྲུག་གི་མཐའ་བདུན་པའི་སྐྱ་རེངས་མ་་་་
ཤར་ཚུན་ཆད་དུ་ཆོས་གོས་དེ་དང་མཚམས་ཀྱི་ཕྱི་རོལ་དུ་་་་་་
འབྲལ་བར་བྱའོ། །དེ་ལས་འདས་པར་འབྲལ་ན་སྤང་བའི་
ལྟུང་བྱེད་དོ། །འདི་ལ་ཡན་ལག་ལྔས་དངོས་གཞིར་འགྱུར་ཏེ། དགེ་
སློང་དགོན་པ་པའི་ཆོས་གོས་གསུམ་ལས་གང་ཡང་རུང་བ་དང་།
གྲོང་གཞན་དུ་བཞག་པ་དང་། མཚམས་ཀྱི་ཕྱི་རོལ་དུ་སོང་བ་དང་།
58
，



སོ་སོར་ཐར་པའི་མདོའི་མཆན་འགྲེལ།
བར་ཆད་ཀྱི་དབང་མ་གཏོགས་པ་དང་། ཞག་བདུན་པའི་སྐྱ་རེངས་
ཤར་བའོ། །དེ་དག་ལས་ཡན་ལག་མ་ཚང་ན་ཅི་རིགས་པར་ན་སྨད་
དོ༑ །དགེ་སློང་རྣམས་ཀྱིས་དབྱར་གནས་པའི་སྔ་ལོགས་སོ་ག་
རྣམས་ཀྱི་ཟླ་བ་གཅིག་ལུས་པ་ན་དབྱར་གྱི་གོས་རས་ཆེན་་
བཙལ་བར་བྱའོ། །དབྱར་ཟད་ནས་དགག་དབྱེའི་འོག་ཏུ་ཟླ་བ་
ཕྱེད་ཀྱི་བར་དུ་བཅང་བར་བྱའོ། །གལ་ཏེ་དགེ་སློང་གིས་སོ་
ག་རྣམས་ཀྱི་ཟླ་བ་གཅིག་ལུས་པའི་སྔོན་རོལ་དུ་དབྱར་གྱི་་
གོས་རས་ཆེན་ཚོལ་བར་བྱེད་དམ། དབྱར་ཟད་ནས་དེའི་
འོག་ཏུ་ཟླ་བ་ཕྱེད་ལས་ལྷག་པར་འཆང་ན་སྤང་བའི་ལྟུང་་་
བྱེད་དོ། །འདི་ལ་ཡན་ལག་གསུམ་གྱིས་དངོས་གཞིར་འགྱུར་ཏེ།
དབྱར་གནས་པ་ཁས་ལེན་པའི་ཟླ་བ་གཅིག་གི་སྔ་རོལ་གྱི་དུས་དང་།
དེ་བཙལ་བ་གྲུབ་པ་དང་། དབྱར་གྱི་གོས་རས་ཆེན་རུང་བ་ཉིད་དོ། །
ཡང་ན་དགག་དབྱེ་བྱས་པའི་འོག་རོལ་གྱི་ཟླ་བ་ཕྱེད་ཀྱི་དུས་དང་།
དེ་ལས་འདས་པར་འཆང་བ་དང་། དབྱར་གྱི་གོས་རས་ཆེན་རུང་བ་
ཉིད་དོ། །དེ་དག་ལས་ཡན་ལག་མ་ཚང་ན་ཅི་རིགས་པར་ན་སྨད་དོ།།
ཡང་དགེ་སློང་གང་ཉན་ཐོས་ཀྱི་དགེ་འདུན་ལ་བསྔོས་པའི་་་་་
གོས་ཀྱི་རྙེད་པ་ཤེས་བཞིན་དུ་གང་ཟག་བདག་ཉིད་ལ་སྒྱུར་་་
དུ་འཇུག་ན་སྤང་བའི་ལྟུང་བྱེད་དོ། །འདི་ལ་ཡན་ལག་ལྔས་
དངོས་གཞིར་འགྱུར་ཏེ། ཡོན་བདག་གཞན་གང་ཡང་རུང་བ་དང་།
དགེ་འདུན་ནམ་གང་ཟག་གཞན་ལ་བསྔོས་པ་དང་། གོས་ཀྱི་རྙེད་པ་པ
59



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་། ཤེས་བཞིན་དུ་བདག་ཉིད་ལ་བསྒྱུར་བ་དང་། ཐོབ་པའོ། །དེ་
དག་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །བཅོམ་
ལྡན་འདས་ཀྱིས་དགེ་སློང་ན་བ་རྣམས་ལ་ཕན་པ་སྟེ་རྗེས་སུ་་་
མཐུན་པ་སོ་སོར་བསྟེན་པར་བྱ་བའི་སྨན་གང་དག་བཀའ་་་་
སྩལ་པ་འདི་ལྟ་སྟེ། མར་བཞུས་པའི་ཞུན་མར་དང༌། འབྲུ་ལས་
བྱུང་བའི་མར་དང་། སྦྲང་བུའི་སྦྲང་རྩི་དང༌། བུ་རམ་གྱི་ཤིང་གི་
དབུ་བ་དེ་དག་དགེ་སློང་ན་བས་འདོད་ན་རང་གིས་ཞག་་་་
བདུན་བར་བྱིན་གྱིས་བརླབས་ཏེ། གསོག་འཇོག་གིས་ཡོངས་
སུ་ལོངས་སྤྱོད་པས་ཡོངས་སུ་ལོངས་སྤྱད་པར་བྱའོ། །དེ་ལས་
འདས་ཏེ་བརྒྱད་པའི་སྐྱ་རེངས་ཤར་བར་ཡོངས་སུ་ལོངས་སྤྱོད་་་
པར་བྱེད་ན་སྤང་བའི་ལྟུང་བྱེད་དོ། །འདི་ལ་ཡན་ལག་བཞིའི་
དངོས་གཞིར་འགྱུར་ཏེ། སྨན་ཞག་བདུན་པ་བྱིན་གྱིས་བརླབ་པ་
ཉིད་དང་། རང་ཉིད་ཀྱི་བཟའ་བའི་ཕྱིར་དང་། འཆང་བ་དང་།
།
བརྒྱད་པའི་སྐྱ་རེངས་ཤར་བའོ། །དེ་དག་ལས་ཡན་ལག་མ་ཚང་ན་
ཅི་རིགས་པར་ན་སྨད་དོ། །སྔོན་གྱི་འདུལ་བ་འཛིན་པ་སློབ་དཔོན་
ཆོས་ཀྱི་བཤེས་གཉེན་གྱིས་འདུལ་བའི་མདོའི་རྒྱ་ཆེར་འགྲེལ་པ་ལས།
དགེ་སློང་གི་སྨན་ཞག་བདུན་བར་བྱིན་གྱིས་བརླབས་པ་དང་།
བཟའ་བར་བྱ་བ་རུང་བ་མ་ཡིན་པ་དང་། དུས་སུ་རུང་བའི་ཟས་
དང་། ཐུན་ཚོད་དུ་རུང་བའི་བཏུང་བ་དག་བཟའ་བའི་ཕྱིར་འཆང་
བ་གསོག་འཇོག་ཏུ་གྱུར་ན་གསོག་འཇོག་གི་སྤང་བའི་ལྟུང་བྱེད་ཀྱི་་་
60



སོ་སོར་ཐར་པའི་མདོའི་མཆན་འགྲེལ།
དངོས་གཞིར་འགྱུར་བར་བཞེད་ལ། བར་གྱི་འདུལ་བ་འཛིན་པ་
སློབ་དཔོན་ཀ་ལྱཱ་ཎ་མི་ཏྲ་ལ་སོགས་པས་ནི་སྨན་ཞག་བདུན་བར་་་་
བྱིན་གྱིས་བརླབས་པ་བཟའ་བའི་ཕྱིར་འཆང་བ་གསོག་འཇོག་ཏུ་་་་
གྱུར་ན་གསོག་འཇོག་གི་སྤང་བའི་ལྟུང་བྱེད་ཀྱི་དངོས་གཞིར་འགྱུར་
ལ༑ བཟའ་བར་བྱ་བ་རུང་བ་མ་ཡིན་པ་དང་། དུས་སུ་རུང་བའི་ཟས་
དང་༑ ཐུན་ཚོད་དུ་རུང་བའི་བཏུང་བ་དག་བཟའ་བའི་ཕྱིར་འཆང་
བ་གསོག་འཇོག་ཏུ་གྱུར་པ་ནི་གསོག་འཇོག་གི་སྤང་བའི་ལྟུང་བྱེད་་་
ཀྱི་དངོས་གཞིར་མི་འགྱུར་ཏེ། དེའི་སྐབས་ཀྱི་སྦྱོར་བའི་ཉེས་བྱས་སུ་
འགྱུར་རོ་ཞེས་བཞེད་དེ། འདི་ནི་སོ་སོར་ཐར་པའི་མདོ་དང་། རྣམ་
པར་འབྱེད་པ་དང༌། གཞུང་བླ་མ་དང་། འདུལ་བའི་མདོ་ལས། དགེ་
སློང་གིས་སྨན་ཞག་བདུན་བར་བྱིན་གྱིས་བརླབས་པ་བཟའ་བའི་་་་
པ
ཕྱིར་འཆང་བ་བརྒྱད་པའི་སྐྱ་རེངས་ཤར་ན་གསོག་འཇོག་གི་སྤང་་་་
བའི་ལྟུང་བྱེད་ཀྱི་དངོས་གཞི་དང་། གཞན་གསོག་འཇོག་ཏུ་གྱུར་པ་
ནི་སྐབས་དེའི་ཉེས་བྱས་སུ་འགྱུར་བར་བསྟན་པའི་གཞུང་དང་སྦྱར་
ཏེ་གསུངས་པ་ཡིན་ནོ། །གསོག་འཇོག་གི་སྤང་བའི་ལྟུང་བྱེད་འདི་
དང་། འོག་ནས་གསོག་འཇོག་གི་ལྟུང་བྱེད་ཅེས་འབྱུང་བ་དེ་ལ་བྱེ་
བྲག་ནི་འདི་ཡོད་དེ། འདི་ནི་ཞག་བདུན་བར་བྱིན་གྱིས་བརླབས་པ་
བཟའ་བའི་ཕྱིར་བཅང་བ་བརྒྱད་པའི་སྐྱ་རེངས་ཤར་ཏེ་གསོག་་་་
འཇོག་ཏུ་འགྱུར་ལ། འོག་མ་ནི་དུས་སུ་རུང་བའི་ཟས་བཅའ་བ་ལྔ་
དང་བཟའ་བ་ལྔ་གསོག་འཇོག་ཏུ་གྱུར་པ་ཟོས་པ་ལ་ལྟུང་བྱེད་དུ་་་་
61



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམ་པར་གཞག་པའོ། །ཚེ་དང་ལྡན་པ་དག་བདག་གིས་སྤང་
བའི་ལྟུང་བྱེད་ཀྱི་ཆོས་སུམ་ཅུ་པོ་དག་བཏོན་ཟིན་ཏོ། །དེ་ལ་
བདག་གིས་ཚེ་དང་ལྡན་པ་དག་ལ་ཅི་འདི་ལ་ཁྱོད་ཡོངས་སུ་་
དག་གམ་ཞེས་དྲིའོ།།ཅི་འདི་ལ་ཁྱེད་ཡོངས་སུ་དག་གམ་
ཞེས་ལན་གཉིས་ལན་གསུམ་དུ་དྲིའོ། །འདི་ལ་ཚེ་དང་ལྡན་
པ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་་་་་་
བཞིན་དུ་འཛིན་ཏོ། །བམ་པོ་གཉིས་པ་སྟེ་ཐ་མའོ།། །།
སྤྱི་སྡོམ་ལ། ཤེས་བཞིན་གྱི་སྡེ་དང་ནི་ས་བོན་གྱི་སྡེ་དང༌།
མ་བསྐོས་པའི་སྡེ་དང་ཡང་ཡང་གི་སྡེ་དང༌། ཆུ་ལ་སྤྱོད་པའི་སྡེ་
དང་ཁྱིམ་གྱི་སྡེ་དང་བསམས་བཞིན་གྱི་སྡེ་དང་། འགྲོན་མང་
རྐུན་མའི་སྡེ་དང་མཆོད་སྟོན་གྱི་སྡེ་དང་དགུ་ཡིན་ནོ། །བར་གྱི་
སྡོམ་ལ། རྫུན་སྨྲ་བ་དང་སྐྱོན་ནས་སྨྲ་བ་དང་དགེ་སློང་ལ་ཕྲ་མ་
བྱེད་པ་དང༌། སྐྱོ་སྔོགས་བྱེད་པ་དང་བུད་མེད་ལ་ཆོས་སྟོན་པ་
དང་༑ བསྙེན་པར་མ་རྫོགས་པ་དང་ལྷན་ཅིག་འདོན་པ་དང་
གནས་ངན་ལེན་བརྗོད་པ་དང་མིའི་ཆོས་བླ་མ་བརྗོད་པ་དང་།
བཤེས་ངོར་འཕྱ་བར་བྱེད་པ་དང་ཁྱད་དུ་གསོད་པའོ། །ཚེ་དང་
ལྡན་པ་དག་ལྟུང་བྱེད་ཀྱི་ཆོས་དགུ་བཅུ་པོ་འདི་དག་ནི་ཟླ་བ་
ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་ལས་འབྱུང་་་
ངོ་། །རྣམ་པར་དཔྱད་དེ་ཤེས་བཞིན་དུ་ཕམ་པར་འགྱུར་བ་དང་།
དགེ་འདུན་ལྷག་མར་འགྱུར་བ་དང༌། ཉེས་པ་སྦོམ་པོར་འགྱུར་བ་
62



སོ་སོར་ཐར་པའི་མདོའི་མཆན་འགྲེལ།
དང་། ཉེས་བྱས་སུ་འགྱུར་བ་དག་ལས་གཞན་པའི་རྫུན་སྨྲ་ན་ལྟུང་
བྱེད་དོ། །འདི་ལ་ཡན་ལག་ལྔ་སྟེ། འདུ་ཤེས་བསྒྱུར་བ་ཉིད་དང་།
བདག་གིས་སྨྲས་པ་ཉིད་དང་། ཉན་པ་པོ་མིའི་འགྲོ་བར་གཏོགས་པ་
རང་བཞིན་དུ་གནས་པ་ཉིད་དང་། ལྟུང་བྱེད་དུ་འགྱུར་བའི་རྫུན་
ཉིད་དང་། གཞན་གྱི་དོན་གོ་བའོ། །དེ་ལས་ཡན་ལག་མ་ཚང་བས་ནི་
ན་སྨད་དོ། །མིའི་སྐྱོན་ནས་སྨྲ་ན་ལྟུང་བྱེད་དོ། །འདི་ལ་ཡན་
ལག་ལྔ་སྟེ། ཕ་རོལ་པོ་དགེ་སློང་ཉིད་དང་། སྐྱོན་ནས་བརྗོད་པར་
འདོད་པ་དང་། རང་གི་ཚིག་གང་ཡང་རུང་བ་དང་། སྐྱོན་རུང་བ་མ་
ཡིན་པར་བསམ་པ་གང་ཡང་རུང་བས་སྨྲས་པ་དང༌། ཕ་རོལ་པོས་
དོན་གོ་བའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །དགེ་
སློང་ལ་ཕྲ་མ་བྱེད་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ།
དབྱེ་བའི་བསམ་པ་ཉིད་དང་། དབྱེ་བྱ་གཉིས་ཀ་དགེ་སློང་ཉིད་
དང་། རང་གི་ཚིག་དང༌། ངོར་སྨྲས་པ་དང་། ཕ་རོལ་པོས་དོན་གོ་
བའོ༑ །དེ་ལས་ཡན་ལག་མ་ཚང་བས་ནི་ན་སྨད་དོ། །ཡང་དགེ་སློང་
གང་དགེ་འདུན་མཐུན་པས་ཆོས་དང་འདུལ་བ་དང་སྟོན་པའི་་་
བསྟན་པ་ཇི་ལྟ་བ་བཞིན་དུ་རྩོད་པ་བཞི་པོ་སྦྱངས་པར་བྱས་པ་་་
ཤེས་བཞིན་དུ་ཡང་ལས་ཀྱིས་སྐྱོ་སྔོགས་བྱེད་ན་ལྟུང་བྱེད་དོ། །
འདི་ལ་ཡན་ལག་ལྔ་སྟེ། རྒོལ་བ་གཉིས་ཀ་དགེ་སློང་ཉིད་ཡིན་པ་
དང་། རྩོད་པ་བཞི་པོ་གང་ཡང་རུང་བ་དང་། དགེ་འདུན་གྱིས་
ལེགས་པར་ཞི་བར་བྱས་པ་དང་། དེ་ཤེས་པ་ཉིད་དང་། ཡང་ལས་
63



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཀྱིས་སྐྱོ་སྔོགས་བྱེད་པའོ། །དེ་ལས་ཡན་ལག་མ་ཚང་བས་ནི་ན་སྨད་
དོ༑ །ཡང་དགེ་སློང་གང་བུད་མེད་ཀྱི་ཡུལ་ལ་ཚིག་ལྔའམ་དྲུག་
ལས་ལྷག་པར་ཆོས་སྟོན་ན་རིག་པའི་སྐྱེས་པ་བཞག་པ་མ་་
གཏོགས་ཏེ་ལྟུང་བྱེད་དོ། །འདི་ལ་ཡན་ལག་དྲུག་སྟེ། བུད་མེད་
ལེགས་པར་སྨྲས་པ་དང་ཉེས་པར་སྨྲས་པའི་དོན་ཤེས་ནུས་པ་དང་།
གནས་གཅིག་ཏུ་དང་། སངས་རྒྱས་པའི་ཆོས་དང་། ཚིག་དྲུག་ལས་
ལྷག་པ་དང༌། རིག་པའི་སྐྱེས་པ་མེད་པ་དང་། ཤེས་བཞིན་དུ་སྟོན་
པའོ༑ །འདི་ལས་ཡན་ལག་མ་ཚང་བས་ནི་ན་སྨད་དོ། །ཡང་དགེ་
སློང་གང་གང་ཟག་བསྙེན་པར་མ་རྫོགས་པ་དང་ཚིག་གིས་་་
ཆོས་ལྷན་ཅིག་འདོན་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ།
གང་ཟག་བསྙེན་པར་མ་རྫོགས་པ་དང་། ལུང་གི་ཆོས་སམ་ཡི་གེ་
དང་༑ ཅིག་ཆར་རམ་དེའི་མཇུག་ཐོགས་དང་། ཀློག་པའི་ཆེད་དང་།།།
འདོན་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །ཡང་
དགེ་སློང་གང་གང་ཟག་བསྙེན་པར་མ་རྫོགས་པ་ལ་ཕས་ཕམ་་
དང་དགེ་འདུན་ལྷག་མའི་གནས་ངན་ལེན་གྱི་ལྟུང་བ་བརྗོད་ན་
དགེ་འདུན་གྱིས་གནང་བ་མ་གཏོགས་ཏེ་ལྟུང་བྱེད་དོ། །འདི་
ལ་ཡན་ལག་ལྔ་སྟེ། དགེ་འདུན་གྱིས་མ་བསྐོས་པ་དང་། ཉན་པ་པོ་
བསྙེན་པར་མ་རྫོགས་པ་དང་། དེར་འདུ་ཤེས་པ་དང་། ཕམ་ལྷག་གི་
གནས་ངན་ལེན་བརྗོད་པ་དང་། ཕ་རོལ་པོས་གོ་བའོ། །དེ་ལས་ཡན་
ལག་མ་ཚང་བས་ནི་ན་སྨད་དོ། །ཡང་དགེ་སློང་གང་གང་ཟག་
64



སོ་སོར་ཐར་པའི་མདོའི་མཆན་འགྲེལ།
བསྙེན་པར་མ་རྫོགས་པ་ལ་མིའི་ཆོས་བླ་མ་འདུ་ཤེས་མ་བསྒྱུར་་
བར་བདེན་པ་སྨྲས་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ།
མིའི་ཆོས་བླ་མ་དང་བདེན་པ་དང་།ཉན་པ་པོ་མིའི་འགྲོ་བ་པ་
བདེན་པ་མ་མཐོང་ཞིང་བསྙེན་པར་མ་རྫོགས་པ་དང་རང་གིས་་་
བརྗོད་པ་དང་། ཕ་རོལ་པོས་དོན་གོ་བའོ། །དེ་ལས་ཡན་ལག་མ་ཚང་
བས་ནི་ན་སྨད་དོ། ཡང་དགེ་སློང་གང་སྔར་དད་པ་ཕུལ་ཏེ་
ལེགས་པར་རུང་བར་བྱས་ནས་དེའི་འོག་ཏུ་འདི་སྐད་ཅེས།
ཚེ་དང་ལྡན་པ་དག་གིས་འདི་ལྟར་བཤེས་ངོར་བྱས་ཏེ། སྦྱིན་
བདག་གིས་དགེ་འདུན་གྱི་གོས་ཀྱི་རྙེད་པར་བསྔོས་པ་བདག་་་
གིས་གང་ཟག་གྱད་བུ་ནོར་ལྟ་བུ་ལ་བསྔོས་སོ་ཞེས་ཟེར་ན་ལྟུང་
བྱེད་དོ། །འདི་ལ་ཡན་ལག་ལྔ་སྟེ། སྔར་དད་པ་ཕུལ་བ་དང་། དགེ་
འདུན་གྱི་གོས་ཀྱི་རྙེད་པ་དང་། གང་ལ་བསྔོས་པ་མིའི་འགྲོ་བ་དང་།
རྫུན་སྨྲས་པ་དང་། ཕ་རོལ་པོས་དོན་གོ་བའོ། །དེ་ལས་ཡན་ལག་མ་
ཚང་བས་ནི་ན་སྨད་དོ། །ཡང་དགེ་སློང་གང་ཟླ་བ་ཕྱེད་ཕྱེད་
ཅིང་སོ་སོར་ཐར་པའི་མདོ་གདོན་པ་ལྔ་པོ་དག་འདོན་པ་ན་་་
འདི་སྐད་ཅེས། ཚེ་དང་ལྡན་པ་དག་གང་དག་གིས་དགེ་སློང་
རྣམས་འགྱོད་པ་དང༌། ཡིད་ལ་གཅགས་པ་དང་། གནོད་
པར་འགྱུར་བ་བསླབ་པའི་གཞི་ཕྲན་ཚེགས་རབ་ཏུ་ཕྲ་བ་་་་་་
འདི་དག་གིས་གསོ་སྦྱོང་གིས་དུས་ཀྱི་ཟླ་བ་ཕྱེད་ཕྱེད་ཅིང་སོ་་
སོར་ཐར་པའི་མདོ་གདོན་པར་བྱ་བ་བཏོན་པ་དག་གིས་ཅི་་་
65



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མཞིག་བྱ་ཞེས་ཟེར་ཞིང་བསླབ་པ་ཁྱད་དུ་གསོད་ན་ལྟུང་བྱེད་་
དོ༑ །འདི་ལ་ཡན་ལག་ལྔ་སྟེ། ཁྱད་དུ་གསོད་པའི་བསམ་པ་དང་།
ཚིག་ཏུ་སྨྲ་བ་དང༌། འདུལ་བར་གཏོགས་པ་ཉིད་དང་། རང་གི་ཚིག་
དང་། གཞན་གྱིས་དོན་གོ་བའོ། །དེ་ལས་ཡན་ལག་མ་ཚང་བས་ནི་ན་
སྨད་དོ།། །།
སྡོམ་ལ། ས་བོན་དང་སྐྱེ་བ་འཇིག་པ་དང་འཕྱ་བ་དང་བསྒོ་
བ་རྣལ་གཟོན་པ་དང༌། ཁྲི་ལས་བྱུང་བ་དང་གདིང་བ་ལས་བྱུང་
བ་དང་དགེ་སློང་སྐྱོད་པ་དང་། ཕྱིས་གནོན་བྱེད་པ་དང་རྩ་བ་
འབྱུང་བ་ལ་འདུག་པ་དང་སྲོག་ཆགས་དང་བཅས་པ་འདེབས་པ་
དང་༑ རིམ་པ་གཉིས་སུ་རྩིག་པའོ། །ས་བོན་གྱི་ཚོགས་ཏེ་རྩ་
བའི་ས་བོན་དང་། སྡོང་བུའི་ས་བོན་དང༌། ཐོག་གུའི་ས་བོན་དང་།
འགས་པའི་ས་བོན་དང་། ས་བོན་གྱི་ས་བོན་རྣམས་དང་གྲོག་སྦུར་
ལ་སོགས་པ་འབྱུང་པོའི་གནས་ཤིང་ལྗོན་པ་ལ་སོགས་པ་འཇིག་་་
གམ་འཇིག་ཏུ་འཇུག་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ།
ས་བོན་དང་ཁྱེའུ་ཁ་འཐོན་པ་རུང་བར་མ་བྱས་པ་དང་། མཉམས་
པ་ཉིད་དང་། རང་དང་གཞན་གང་ཡང་རུང་བ་དང་། ཐབས་གང་
ང་རུང་བ་དང༌། ཉམས་པར་བྱེད་པ་ཉིད་དོ། །དེ་ལས་ཡན་ལག་མ་
ཚང་བས་ནི་ན་སྨད་དོ། །མེས་རེག་པ་དང་མཚོན་དང་སེན་མོ་དང་
ནེ་ཙོ་དག་གི་རྨ་བྱུང་བ་དང་། རྙིངས་པ་དང་། ཕྱུང་བ་དང་། བསྐྲུན་
པ་དང་། བཀས་པ་དང་། བཅད་པ་ལྟ་བུ་བདག་གིས་རུང་བ་ཉིད་ཡང་
66



སོ་སོར་ཐར་པའི་མདོའི་མཆན་འགྲེལ།
མལཡིན་པས། དེ་དག་ལ་དགེ་སློང་གིས་བརྟག་པ་གཞན་གྱིས་རུང་བར་
བྱ་བ་ལ་ལྟོས་ཀྱང་མི་དགོས་ལ། དེ་དག་ཉམས་པར་བྱས་པ་ལ་ཡང་
ལྟུང་བ་མེད་དོ། །འབྲུ་ལ་སོགས་པ་རུང་བར་བྱེད་པ་ན་ཇི་སྲིད་དུ་ས་
བོན་མ་ཡིན་པ་ཉིད་དུ་འགྱུར་གྱི་བར་དེ་སྲིད་དུ་དེ་ལ་བསྡད་མི་
དགོས་ལ། མེ་དང་རླངས་པས་རུང་བར་བྱས་པ་ཉིད་ནི་འདྲའོ། །
འབྲུ་ལ་སོགས་པ་མེས་རུང་བར་བྱེད་པ་ལ་སྤྱིའི་ཚོམ་སྤྱི་ཕུངས་སུ་་་་་
བཅེར་བ་ལ་མེས་ཕྱོགས་གཉིས་སམ་གསུམ་ལ་བརྟགས་ན་ཐམས་་་་
ཅད་རུང་བ་ཉིད་ཡིན་པས་ལྟུང་བ་མེད་དོ། །དགེ་སློང་གཞན་གྱིས་
མེས་རུང་བར་བྱས་པ་མ་གཏོགས་པ་མཚོན་དང་སེན་མོ་ལ་སོགས་་་
པས་ས་བོན་གྱི་རིགས་ལྔ་པོ་དག་རུང་བར་བྱས་པ་ཉིད་ནི་དགེ་སློང་
གཞན་ལ་རུང་བ་ཉིད་ཡིན་པས་དེ་ལ་ཡང་ལྟུང་བ་མེད་དོ། །རུང་
བར་བྱེད་པའི་དགེ་སློང་ཉིད་ལ་ནི་ས་བོན་གྱི་ཚོགས་འཇིག་པའི་་་་་
ལྟུང་བྱེད་དུ་འགྱུར་རོ། །སྨན་ཞག་བདུན་པ་དང་། འཚོ་བའི་བར་དུ་
བཅང་བ་ཆུ་གྲང་མོས་མ་གཏོར་བར་བཟའ་བར་མི་བྱ་ཞིང་ཐུན་་་་་༔
ཚོད་དུ་རུང་ཡང་ཆུ་གྲང་མོས་མ་གཏོར་བར་བཏུང་བར་མི་བྱའོ། །
རུང་བར་བྱ་བ་ནི་གང་གི་དུས་སུ་བྱས་ཀྱང་རུང་བ་ཉིད་ཡིན་གྱི།
བཟའ་བའི་དུས་ཁོ་ནར་བྱ་བར་ནི་མ་ངེས་སོ། །དེ་དག་ནི་རུང་བར་
བྱ་བ་དང་འབྲེལ་བ་ཡིན་པས་ཞར་ལ་སྨོས་པར་ཟད་ཀྱི་སྐབས་་་་
འདིའི་ལྟུང་བ་རྣམ་པར་བཞག་པར་གཏོགས་པ་ནི་མ་ཡིན་ནོ། །དགེ་
་གྱིས་ལས་སུ་བསྐོས་པའི་དགེ་སློང་ལ་ངག་གི་རྣམ་པར་རིག་་་ས
འདུན་གྱིས་ལ
67



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བྱེད་ཀྱིས་འཕྱའམ་གཞོགས་འཕྱས་བྱེད་ན་ལྟུང་བྱེད་དོ། །དེ་ལ་
ཡན་ལག་ལྔ་སྟེ། དགེ་འདུན་གྱིས་ལས་སུ་བསྐོས་པའི་དགེ་སློང་
དང་། དེ་ལ་སྐུར་པ་དང་། འཕྱའམ་གཞོགས་འཕྱས་བྱེད་པ་དང༌།
བདག་དང་འབྲེལ་བ་དང་། དགེ་འདུན་གྱིས་དེའི་གྲངས་སུ་བཅུག་
པའོ༑ །དེ་ལས་ཡན་ལག་མ་ཚང་བས་ནི་ན་སྨད་དོ། །དགེ་སློང་རྣམས་
ཀྱི་གླེང་བར་གཏོགས་པའི་བསྒོ་བ་རྣ་ལ་གཟན་ན་ལྟུང་བྱེད་དོ། །
འདི་ལ་ཡན་ལག་ལྔ་སྟེ། དགེ་སློང་གི་དང༌། གླེང་བར་གཏོགས་པའི་
བསྒོ་བ་དང་། དེའི་ཚིག་གིས་རྣ་ལ་གཟོན་པ་དང་། དགེ་འདུན་གྱིས་
དེའི་གྲངས་སུ་གཅུག་པའོ། །དེ་ལས་ཡན་ལག་མ་ཚང་བས་ནི་ན་
སྨད་དོ། །ཡང་དགེ་སློང་གང་དགེ་འདུན་གྱི་ཁྲིའམ། ཁྲིའུའམ།
སྟན་ཤིང་བལ་གྱི་ནང་ཚངས་ཅན་ནམ། ལོ་བའམ། སྔས་སམ།
སྟན་གོར་བུ་སྟེ་གྲུ་བཞི་པ་དག་བླ་གབ་མེད་པར་རང་གིས་
བཏིང་ངམ། གཞན་ལ་འདིང་དུ་བཅུག་ནས་མ་བསྡུས་སམ།
སྡུད་དུ་མ་བཅུག་གམ། དེ་ན་དགེ་སློང་འཁོད་པ་དག་ལ་མ་
བཅོལ་བར་གནས་དེ་ནས་སོང་སྟེ་ཉེ་འཁོར་འདོམས་བཞི་བཅུ་་་
རྩ་དགུ་ལས་འདས་ན་དེ་འདྲ་བའི་རྐྱེན་མ་གཏོགས་ཏེ་ལྟུང་་་་་
བྱེད་དོ། །འདི་ལ་ཡན་ལག་ལྔ་སྟེ། དགེ་འདུན་གྱི་གནས་མལ་ཉིད་
དང་། རང་ངམ་བསྐོས་པས་བླ་གབ་མེད་པར་བཞག་པ་དང་། མ་
བསྡུས་སམ་སྡུད་དུ་མ་བཅུག་གམ་དགེ་སློང་འཁོད་པ་ལ་མ་བཅོལ་
བ་དང་། ཉེ་འཁོར་ལས་འདས་སམ་གཉིད་ལོག་གམ་སྙོམས་པར་དྲ
68



སོ་སོར་ཐར་པའི་མདོའི་མཆན་འགྲེལ།
ཞུགས་པ་སོགས་དང་། ཕན་ཕུན་དུ་གྱུར་པའོ། །དེ་ལས་ཡན་ལག་མ་
ཚང་བས་ནི་ན་སྨད་དོ།ཡང་དགེ་སློང་གང་དགེ་འདུན་གྱི་
གཙུག་ལག་ཁང་དུ་རྩྭའི་གདིང་བའམ། ལོ་མའི་གདིང་བ་
དག་རང་གིས་བཏིང་ངམ། གཞན་ལ་གདིང་དུ་བཅུག་ནས་མ་
བསྡུས་སམ། སྡུད་དུ་མ་བཅུག་གམ། དགེ་སློང་འཁོད་པ་དག་
ལ་མ་བཅོལ་བར་དེ་ནས་ཉེ་འཁོར་བ་བཏང་སྟེ་སོང་ན་དེ་འདྲ་
བའི་རྐྱེན་མ་གཏོགས་ཏེ་ལྟུང་བྱེད་དོ། །འདི་ལ་ཡན་ལག་ལྔ་སྟེ།
དགེ་འདུན་གྱི་གཙུག་ལག་ཁང་ཉིད་དང༌། རང་ངམ་བསྐོས་པས་
ཉེས་དམིགས་ཡོད་པའི་ས་གཞི་བཏིང་བ་དང་། མ་བསྡུས་སམ་སྡུད་
དུ་མ་བཅུག་གམ་མ་བཅོལ་བ་དང་། ཉེ་འཁོར་ལས་འདས་པ་སོགས་
དང་། སྲེལ་ལ་སོགས་པ་ཞུགས་པའོ། །དེ་ལས་ཡན་ལག་མ་ཚང་བས་
ནི་ན་སྨད་དོ། །ཡང་དགེ་སློང་གུང་ཁྲོས་འཁྲུགས་རྔམས་པར་
གྱུར་ཏེ་ཡི་མ་རངས་ནས་དགེ་འདུན་གྱི་གཙུག་ལག་ཁང་་་་
ནས་དགེ་སློང་སྐྲོད་པར་བྱེད་དམ། གཞན་ལ་སྐྱོད་དུ་འཇུག་ན་
དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ། །འདི་ལ་ཡན་
ལག་ལྔ་སྟེ། བསྐྲད་པར་བྱ་བ་དགེ་སློང་ཉིད་དང་། དགེ་འདུན་གྱི་
གཙུག་ལག་ཁང་ནས་དང་། རང་ངམ་བསྐོས་པས་སྐྱོད་པ་དང་།
བསམ་པ་གང་ཡང་རུང་བ་དང་། བསྐྲད་པ་མཐར་ཐུག་པའོ། །དེ་
ལས་ཡན་ ་ལག་མ་ཚང་བས་ནི་ན་སྨད་དོ། །ཡང་དགེ་སློང་གང་
དགེ་འདུན་གྱི་གཙུག་ལག་ཁང་ན་དགེ་སློང་དག་སྔ་ན་གནསབ
69



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འཏེ་འཁོད་པར་གྱུར་པ་ལ་ཤེས་བཞིན་དུ་ཕྱིས་འོངས་ནས་སུ་ལ་
གནོད་པར་བྱས་པ་དེ་གནས་དེ་ནས་འགྲོ་བར་འགྱུར་བ་དེ་་
ཉིད་རྐྱེན་དུ་བྱས་ཏེ། ཕྱིས་གནོན་ཏེ་གནོད་པས་ཟིལ་གྱིས་
མནན་པར་བྱས་ཏེ་སྟན་ལ་ཉལ་ལམ་འདུག་ན་ལྟུང་བྱེད་དོ། །
འདི་ལ་ཡན་ལག་ལྔ་སྟེ། དགེ་སློང་ཉིད་དང་། དགེ་འདུན་གྱི་གཙུག་
ལག་ཁང་ཉིད་དང་། དེར་འདུ་ཤེས་པ་དང་། ཐོ་མཚམས་པའི་
བསམ་པ་དང་།ན་བ་དང་འཇིགས་པའི་དབང་མ་གཏོགས་པར་
ཕྱིས་གནོན་བྱེད་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ།
ཡང་དགེ་སློང་གང་དགེ་འདུན་གྱི་གཙུག་ལག་ཁང་གི་སྟེང་་་
གི་ནམ་མཁའ་ལ་རྩྭའི་ཐོག་གམ་ལོ་མའི་ཐོག་བོར་བར་ཁྲིའམ།
ཁྲིའུ་རྩ་བ་འབྱུང་བར་གྱུར་པ་ཤེས་བཞིན་དུ་ལྕིད་ཀྱིས་ཕབ་་་
སྟེ་ཉལ་ལམ་འདུག་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ།
དགེ་འདུན་གྱི་གཙུག་ལག་ཁང་དང་། རྩ་བ་འབྱུང་བའི་ཁྲི་ཉིད་
དང་། དེར་འདུ་ཤེས་པ་དང༌། ལྗིད་ཀྱིས་ཕབ་པ་དང་། གནོན་པའོ། །
དེ་ལས་ཡན་ལག་མ་ཚང་བས་ནི་ན་སྨད་དོ། །ཡང་དགེ་སློང་གང་
ཤེས་བཞིན་དུ་རང་སྤྱོད་པའི་དོན་མ་ཡིན་པར་སྲོག་ཆགས་དང་
བཅས་པའི་ཆུས་རྩྭའམ། ལྕི་བའམ། ས་ལ་རང་གིས་འདེབས་
སམ། གཞན་ལ་འདེབས་སུ་འཇུག་ན་ལྟུང་བྱེད་དོ། །འདི་ལ་
ཡན་ལག་ལྔ་སྟེ། རང་སྤྱོད་པ་མ་ཡིན་པའི་དོན་གང་ཡང་རུང་བ་
དང་། སྲོག་ཆགས་དང་བཅས་པ་དང་། དེར་འདུ་ཤེས་པ་དང་། སྤྱོད་
70



སོ་སོར་ཐར་པའི་མདོའི་མཆན་འགྲེལ།
པ་དང་། སྲོག་ཆགས་ཇི་སྙེད་ཤི་བའོ། །དེ་ལས་ཡན་ལག་མ་ཚང་བས་
ནི་ན་སྨད་དོ། །ཡང་དགེ་སློང་གིས་སྦྱིན་པར་བྱ་བ་ལས་དང་ཚད་པ
ལས་གཙུག་ལག་ཁང་ཆེན་པོ་ཞིག་རྩིག་དུ་འཇུག་ན་སྒོའི་་་་་་
སྦུབས་དང་། གཏན་པ་དང་། སྣང་བའི་གནས་ཅི་ཙམ་
གདོད་དགོས་པའི་འདུ་ཤེས་ཀྱིས་ས་བརྟགས་པ་ནས་བཟུང་་་
སྟེ།། ཕ་གུའི་རིམ་པ་འཇིམ་པ་དང་བཅས་པ་གཉིས་སམ་
གསུམ་བརྩིག་པར་བྱའོ། །དེ་ལས་ལྷག་པར་རྩིག་ན་ལྟུང་བྱེད་
པ
དོ༑ །འདི་ལ་ཡན་ལག་ལྔ་སྟེ། གཙུག་ལག་ཁང་སྤྱོད་ལམ་བཞི་ཤོང་བ་
ཡན་ཆད་དང་། ཡོན་བདག་གིས་བྱས་ནས་བལྟའོ་ཞེས་སྨྲ་བ་སོགས་
མ་ཡིན་པ་དང་། ཆུ་ཁུང་དག་མ་གཏོད་པའམ་བསྐོས་ཏེ་རྨིང་གི་རྩ་
བ་མ་བཙུགས་པ་སོགས་དང༌། རང་ངམ་བསྐོས་པ་རྩིག་པ་དང་། ཕ་
གུའི་རིམ་པ་འཇིམ་པ་དང་བཅས་པ་གསུམ་ལས་ལྷག་པར་ཚིག་་་་་་
པའོ༑ །དེ་ལས་ཡན་ལག་མ་ཚང་བས་ནི་ན་སྨད་དོ།། །།
སྡོམ་ལ། མ་བསྐོས་པར་སྟོན་པ་དང་ཉི་མ་ནུབ་ཀྱི་བར་དུ་
སྟོན་པ་དང༌། ཟས་ཅུང་ཟད་ཀྱི་ཕྱིར་སྟོན་པ་དང་ཆོས་གོས་སྦྱིན་
པ་དང་། གོས་བྱེད་པ་གཉིས་དག་དང་། དགེ་སློང་མ་དང་ལྷན་
ཅིག་དོན་མཐུན་དུ་འགྲོ་བ་དང་གྲུར་འཇུག་པ་དང་དབེན་པར་་་
འགྲེང་འདུག་གཉིས་དང་། དགེ་སློང་མ་ཡིས་སྦྱོར་དུ་བཅུག་སྟེ་
ཟ་བའོ། །ཡང་དགེ་སློང་གང་དགེ་འདུན་གྱིས་གསོལ་བ་དང་
གཉིས་ཀྱི་ལས་ཀྱིས་མ་བསྐོས་པར་དགེ་སློང་མ་ལ་ཆོས་སྟོན་ན།
71



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་་་་་་་་་་་་་
མཚེ་དང་ལྡན་པ་ལམ་པའི་ཆོས་འདི་ལྟ་བུ་དང་ལྡན་པ་མ་
གཏོགས་ཏེ་ལྟུང་བྱེད་དོ། །འདི་ལ་ཡན་ལག་ལྔ་སྟེ། དགེ་འདུན་
གྱིས་མ་བསྐོས་པ་དང་། བསྐོས་ཀྱང་ཡོན་ཏན་རྣམས་དང་མི་ལྡན་པ་
དང་༑ མ་བསྐོས་པ་ཡོན་ཏན་ལྡན་ཀྱང་རུང་མི་ལྡན་ཀྱང་རུང་བ་
དང་། དགེ་སློང་མ་གཅིག་ལ་སོགས་པ་དང་། སྡེ་སྣོད་གསུམ་གྱི་ཆོས་
གང་ཡང་རུང་བ་སྟོན་པའོ། །དེ་ལས་ཡན་ལག་མ་ཚང་བས་ནི་ན་
སྨད་དོ། །དགེ་སློང་གང་དགེ་འདུན་གྱིས་བསྐོས་ཀྱང་ཉི་མ་
ནུབ་ཀྱི་བར་དུ་དགེ་སློང་མ་ལ་ཆོས་སྟོན་པར་བྱེད་ན་ལྟུང་་་་་
བྱེད་དོ། །འདི་ལ་ཡན་ལག་ལྔ་སྟེ། མཚན་ཐོག་ཐག་ཏུ་ཆོས་སྟོན་པ་
མ་ཡིན་པ་དང་། དགེ་སློང་གི་གཙུག་ལག་ཁང་སྒོ་ཕྱེ་བའི་མདུན་ན་
དགེ་སློང་མའི་དབྱར་ཁང་ཡོད་པ་མ་ཡིན་པ་དང་། ཉི་མ་ནུབ་པ་
ཉིད་དང་། དེར་འདུ་ཤེས་པ་དང་། དགེ་སློང་མ་ལ་སྟོན་པའོ། །དེ་
ལས་ཡན་ལག་མ་ཚང་བས་ནི་ན་སྨད་དོ། །ཡང་དགེ་སློང་གང་
དགེ་སློང་རྣམས་ལ་འདི་སྐད་ཅེས། དགེ་སློང་དག་གིས་ཟས་
ཅུང་ཟད་ཙམ་གྱི་ཕྱིར་དགེ་སློང་མ་ལ་ཆོས་སྟོན་ཏོ་ཞེས་ཟེར་་་
ན་ལྟུང་བྱེད་དོ། །འདི་ལ་ཡན་ལག་ལྔ་སྟེ། དགེ་སློང་ཟས་ཀྱི་ཕྱིར་
ཆོས་སྟོན་པ་མ་ཡིན་པ་དང༌། དེར་འདུ་ཤེས་པ་དང་། དེ་ལ་འཕྱར་
ཀ་གཏོང་བ་དང་། དེ་ཉིད་དམ་གཞན་ལ་སྨྲས་པ་དང་། དོན་གོ་
བའོ༑ །དེ་ལས་ཡན་ལག་མ་ཚང་བས་ནི་ན་སྨད་དོ། །ཡང་དགེ་སློང་
གང་དགེ་སློང་མ་ཉེ་དུ་མ་ཡིན་པ་ལ་གོས་སྦྱིན་ན་ལྟུང་བྱེད་་་
72



སོ་སོར་ཐར་པའི་མདོའི་མཆན་འགྲེལ།
དོ༑ །འདི་ལ་ཡན་ལག་དྲུག་སྟེ། དགེ་སློང་མའི་དགེ་འདུན་ལ་འབུལ་
བ་མ་ཡིན་པ་དང་། དགེ་སློང་མ་ཉེ་དུ་མ་ཡིན་པ་དང་། བརྗེ་བ་
སོགས་མ་ཡིན་པ་དང་། དེར་འདུ་ཤེས་པ་དང་། གོས་རུང་བ་འཁོར་
གསུམ་ཁེབས་པ་ཡན་ཆད་དང་། སྦྱིན་པའོ། །དེ་ལས་ཡན་ལག་མ་
ཚང་བས་ནི་ན་སྨད་དོ། །ཡང་དགེ་སློང་གང་དགེ་སློང་མ་ཉེ་དུ་
མ་ཡིན་པའི་གོས་ཚེམས་པར་བྱེད་ན་ལྟུང་བྱེད་དོ། །འདི་ལ་
ཡན་ལག་ལྔ་སྟེ། དགེ་སློང་མ་ཉེ་དུ་མ་ཡིན་པ་དང་། དེར་འདུ་ཤེས་
པ་དང་། གོས་རུང་བ་འཁོར་གསུམ་ཁེབས་པའི་ཚད་ཡན་ཆད་དང་།
བྱེད་པ་དང་། ཟིན་པའོ། །དེ་ལས་ཡན་ལག་མ་ཚང་བས་ནི་ན་སྨད་
དོ༑ །ཡང་དགེ་སློང་གང་དགེ་སློང་མའི་དོན་མཐུན་དང་ལྷན་
ཅིག་འཐམས་ནས་ཏེ་བརྡ་བྱས་ནས་འགྲོན་ལམ་དུ་འཇུག་ན་་་
དུས་མ་གཏོགས་ཏེ་ལྟུང་བྱེད་དོ། །འདི་ལ་ཡན་ལག་ལྔ་སྟེ། ལམ་
འཇིགས་པ་མེད་པ་ཉིད་དང་། དགེ་སློང་མ་གཅིག་ཡན་ཆད་ཀྱི་
འགྲོན་པོ་དང་། འཐམས་པ་དང༌། ལམ་དུ་ཞུགས་པ་དང་། རྒྱང་
གྲགས་གཅིག་གི་མཐའ་ལས་འདས་པའོ། །དེ་ལས་ཡན་ལག་མ་ཚང་
བས་ནི་ན་སྨད་དོ། །དེ་ལ་དུས་ནི་འདི་ཡིན་ཏེ། དོན་མཐུན་མེད་
པར་བགྲོད་མི་ནུས་པ་ལམ་དོན་མཐུན་གྱིས་བགྲོད་པར་བྱ་བ་་་
ཡིན་པ་ཆོམ་རྐུན་པ་དང་གཡོན་ཅན་གྱི་དོགས་པ་དང་བཅས་་་་་་
པར་གྲགས་པ། སེང་གེ་དང་སྟག་དང་གུང་གི་འཇིགས་པ་དང་
བཅས་པར་གྲགས་པ། ཤ་སྦྲང་དང་སྦྲང་བུ་མཆུ་རིང་དང་རླུང་
73



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དང་ཉི་མ་དང་སྡིག་སྦྲུལ་གྱི་འཇིགས་པ་ཐ་དད་པས་འཇིགས་་་་
སུ་རུང་བ་དང་བཅས་པར་གྲགས་པ་ཞིག་ན་བསླབ་པའི་གཞི་་
བཅས་པ་དེ་ལ་དེ་ནི་གནང་བའི་དུས་ཡིན་ནོ། །ཡང་དགེ་སློང་
གང་དགེ་སློང་མའི་དོན་མཐུན་དང་ལྷན་ཅིག་འཐམས་ནས་་
ཏེ་བརྡ་བྱས་ནས་གྲུ་གཅིག་ཏུ་འཇུག་ཅིང་རྒྱུན་ལས་བཟློག་ 
།
ཕྱོགས་སུ་གྱེན་དུ་འགྲོ་བའམ། རྒྱུན་ཕྱོགས་སུ་ཐུར་དུ་འགྲོ་ན་
ཐད་ཀར་ཕ་རོལ་དུ་འགྲོ་བ་མ་གཏོགས་ཏེ་ལྟུང་བྱེད་དོ། 
།
འདི་ལ་ཡན་ལག་ལྔ་སྟེ། འགྲམ་གཉིས་འཇིགས་པ་མེད་པ་ཉིད་དང་།
དགེ་སློང་མ་གཅིག་ཡན་ཆད་ཀྱི་འགྲོན་པོ་དང་། འཐམས་པ་དང་།
གྲུར་ཞུགས་པ་དང་། རྒྱང་གྲགས་གཅིག་གི་མཐའ་ལས་འདས་པའོ། །
དེ་ལས་ཡན་ལག་མ་ཚང་བས་ནི་ན་སྨད་དོ། །ཡང་དགེ་སློང་གང་
བུད་མེད་ཀྱི་ཡུལ་འཁྲིག་པ་བསྟེན་པའི་མཐུ་ཡོད་པ་དང་ལྷན་་་་
ཅིག་རང་གཅིག་པུ་བུད་མེད་གཅིག་པུ་དང་དབེན་པ་རྩིག་པ་་་
དང་རིབ་མ་དང་ཡོལ་བ་དང་ཐིབས་པོ་དང་མཚན་མོ་གང་རུང་གི་་
སྐྱབས་ཡོད་པ་ན་སྟན་ལ་འདུག་ན་ལྟུང་བྱེད་དོ། །འདི་ལ་ཡན་
ལག་ལྔ་སྟེ། བུད་མེད་འཁྲིག་པའི་ཆོས་བསྟེན་ནུས་པ་ཉིད་དང་།
དབེན་པ་ཉིད་དང་། སྐྱབས་དང་བཅས་པ་ཉིད་དང་། བར་འདོམ་
གང་ཉིད་དང་། གཉིས་ཀ་རྐུབ་ཚོས་ས་ལ་བཞག་སྟེ་འདུག་པའོ། །དེ་
ལས་ཡན་ལག་མ་ཚང་བས་ནི་ན་སྨད་དོ། །ཡང་དགེ་སློང་གང་
དགེ་སློང་མ་དང་ལྷན་ཅིག་རང་ཉིད་གཅིག་པུ་བུད་མེད་
74



སོ་སོར་ཐར་པའི་མདོའི་མཆན་འགྲེལ།
གཅིག་པུ་དང་དབེན་པ་སྐྱབས་ལྔས་སྐྱབས་ཡོད་པ་ན་འགྲེང་་་
ན་ལྟུང་བྱེད་དོ། །འདི་ལ་ཡན་ལག་ལྔ་སྟེ། དགེ་སློང་མ་ཉིད་དང་།
དབེན་པ་ཉིད་དང་། སྐྱབས་དང་བཅས་པ་ཉིད་དང་། བར་འདོམ་
གང་ཉིད་དང༌། གཉིས་ཀ་འགྲེང་བའོ། །དེ་ལས་ཡན་ལག་མ་ཚང་
བས་ནི་ན་སྨད་དོ། །ཡང་དགེ་སློང་གང་བདག་ཉིད་ཀྱིས་ཤེས་
བཞིན་དུ་དགེ་སློང་མས་ཐོས་པ་དང་ཚུལ་ཁྲིམས་ཀྱིས་སྦྱོར་དུ་་་་
བཅུག་པའི་བཟའ་བ་དང་བཅས་པའི་ཟས་ཟ་ན་སྔར་ཁྱིམ་དེར་་
མགྲོན་དུ་བོས་པ་མ་གཏོགས་ཏེ་ལྟུང་བྱེད་དོ། །འདི་ལ་ཡན་
ལག་དྲུག་སྟེ། མགྲོན་དུ་བོས་ཀྱང་རུང་མ་བོས་ཀྱང་རུང་བ་དང་།
ཡང་དག་པ་མ་ཡིན་པའི་ཡོན་ཏན་བརྗོད་པ་དང་། ངག་གི་རྣམ་
པར་རིག་བྱེད་དང་། ཟས་ལྷག་པ་སྦྱོར་དུ་བཅུག་པ་དང་། དེར་འདུ་
ཤེས་པ་དང་། ཟོས་པའོ། །དེ་ལས་ཡན་ལག་མ་ཚང་བས་ནི་ན་སྨད་
དོ། །།།
སྡོམ་ལ། ཡང་ཡང་ཟ་བ་དང་ནི་འདུག་གནས་གཅིག་ཏུ་
ཟ་བ་དང་། །ཕྱེ་ལ་སོགས་པ་ལྷག་པར་ལེན་པ་དང༌། ལྷག་པར་མ་
བྱས་པའི་བཟའ་བཅའ་ཟ་བ་དང་སྤངས་པ་ལ་སྟོབ་པ་དང༌།
འདུས་ཤིང་ཟ་བ་དང་དུས་མིན་དུ་ཟ་བ་དང་གསོག་འཇོག་་
བྱས་པ་ཟ་བ་དང་། བྱིན་ལེན་མ་བྱས་པ་ཁ་ནས་མིད་དང་བསོད་
པ་སློང་བ་ཉིད་དོ། །ཡང་དང་ཡང་དུ་ཟ་ན་དུས་མ་གཏོགས་ཏེ་
ལྟུང་བྱེད་དོ། །འདི་ལ་ཡན་ལག་ལྔ་སྟེ། དགེ་སློང་ན་བ་སོགས་མ་
75



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཡིན་པ་ཉིད་དང་། འགྲོན་དུ་བོས་པ་གཉིས་ཀའི་བཟའ་བ་དོན་དུ་
གཉེར་བ་དང་། སྔ་མ་ཟོས་པ་དང་། ཕྱི་མ་ལ་གོས་ཀྱི་རྙེད་པ་མེད་པ་
དང་། དེར་ཟོས་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །
དེ་ལ་དུས་ནི་འདི་ཡིན་ཏེ། ཟས་གཅིག་གིས་འཚོ་བར་མི་ནུས་
པར་ན་བ་དུས་སོ། །དགེ་འདུན་དང་མཆོད་རྟེན་གྱི་ལས་བྱེད་
པའི་དུས་སོ། །ལམ་དཔག་ཚད་ཕྱེད་དམ་དེའི་ཕྱེད་དུ་སོང་སྟེ་ཕྱིར་
ལོག་ན་དུས་སོ། །གོས་སྦྱིན་པ་ཐོབ་པའི་ཚེ་དུས་ཏེ། བསླབ་པའི་
གཞི་བཅའ་བར་མཛད་པ་དེ་ལ་དེ་ནི་གནང་བའི་དུས་ཡིན་ནོ། །
མུ་སྟེགས་ཅན་གྱི་འདུག་གནས་གཅིག་ཏུ་ཞག་ལོན་པའི་དགེ་་༌
སློང་མི་ན་བས་བསོད་སྙོམས་ལན་གཅིག་བཟའ་བར་བྱའོ། །
དེ་ལས་ལྷག་པར་བཟའ་ན་ལྟུང་བྱེད་དོ། །འདི་ལ་ཡན་ལག་ལྔ་
སྟེ༑ དགེ་སློང་མི་ན་བ་དང་། སྦྱིན་བདག་གིས་མ་བསྟབས་པ་དང་།
མུ་སྟེགས་ཅན་གྱི་འདུག་གནས་དང་། བདག་པོ་ཁྱིམ་པ་དང་བཅས་
པ་དང་། དེར་ཉི་མ་གཉིས་པའི་བསོད་སྙོམས་ཟོས་པའོ། །དེ་ལས་
ཡན་ལག་མ་ཚང་བས་ནི་ན་སྨད་དོ། །ཡང་དགེ་སློང་རབ་ཏུ་མང་
པོ་དག་བྲམ་ཟེ་དང་ཁྱིམ་བདག་ཁྱིམ་རྣམས་སུ་དོར་བ་ལས།
གལ་ཏེ་དགེ་སློང་དེ་དག་ལ་བྲམ་ཟེ་དང༌། ཁྱིམ་བདག་སངས་
རྒྱས་དང་ཆོས་དང་དགེ་འདུན་ལ་དད་པ་ཅན་བདག་གིས་ཕྱེ་་
དང་ཁུར་བ་སྟེ་བག་ཚོས་དག་དུས་ཀྱིས་སྟོབ་པར་གྱུར་ལ།
འདོད་ན་དགེ་སློང་དེ་དག་གིས་ལྷུང་བཟེད་གང་བ་གཉིས་་་
76



སོ་སོར་ཐར་པའི་མདོའི་མཆན་འགྲེལ།
སམ་གསུམ་བླང་བར་བྱའོ། །དེ་ལས་ལྷག་པར་ལེན་ན་ལྟུང་
བྱེད་དོ། །འདི་ལ་ཡན་ལག་ལྔ་སྟེ། སྦྱིན་བདག་མིའི་འགྲོ་བར་
གཏོགས་པ་དང་། ཅི་བདེར་མ་བསྟབས་པ་ཉིད་དང་། ལྷུང་བཟེད་
ཚད་གསུམ་ལས་ལྷག་པ་དང་། ཁྱིམ་ནས་མནོས་ཏེ་ཁྱེར་བ་དང་།
ཟོས་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །ལྷུང་
བཟེད་གང་བ་གཉིས་སམ་གསུམ་བླངས་ནས་ཕྱི་རོལ་ཀུན་་་་
དགའ་ར་བར་སོང་ལ། དགེ་སློང་འཁོད་པ་རྣམས་ལ་ཡང་
བགོ་བཤའ་བྱ། བདག་ཅག་ཀྱང་བཟའ་བར་བྱ་སྟེ། བསླབ་
པའི་གཞི་བཅའ་བར་མཛད་པ་དེ་ལ་དེ་ནི་ཆོ་ག་ཡིན་ནོ། །ཡང་
དགེ་སློང་གང་ཟས་ཟོས་ཟིན་ཅིང་སྤངས་པ་ལས་ལྷག་པོར་་་
མ་བྱས་པར་རྩ་བ་དང་སྡོང་བུ་དང་འདབ་མ་དང་མེ་ཏོག་དང་་་་
འབྲས་བུ་སྟེ་བཅའ་བ་ལྔའམ་འབྲས་ཆན་དང་ཟན་དྲོན་དང་ཤ་་་་་
དང་སྣུམ་ཁུར་དང་ལྡེ་གུ་སྟེ་བཟའ་བ་ལྔ་པོ་འཆའ་འམ་ཟ་ན་་་་་
ལྟུང་བྱེད་དོ། །འདི་ལ་ཡན་ལག་ལྔ་སྟེ། ཟས་སྤངས་པ་ཉིད་དང་།
ལྷག་པོར་མ་བྱས་པ་ཉིད་དང་། དེར་འདུ་ཤེས་པ་དང་། དུས་སུ་རུང་
བའི་ཟས་དང་། ཟོས་པའོ། །དེ་ལས་ཡན་ལག་མ་ཚང་བས་ནི་ན་སྨད་
དོ༑ །ཡང་དགེ་སློང་གང་རང་ཉིད་ཀྱིས་ཤེས་བཞིན་དུ་དགེ་སློང་
ཟས་ཟོས་ཟིན་ཅིང་སྤངས་ཟིན་པ་ལ་སྐབས་ཚོལ་ཞིང་ཅི་ནས་
ཀྱང་དགེ་སློང་འདི་ཉེས་པ་འབྱུང་བར་འགྱུར་བའི་ཐབས་བྱའོ་
སྙམ་པ་དེ་ཉིད་རྐྱེན་དུ་བྱས་ནས། ཚེ་དང་ལྡན་པ་འདི་འཆོ་
77



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཞིག་འདི་ཟོ་ཞིག་ཅེས་ལྷག་པོར་མ་བྱས་པའི་བཅའ་བ་དང་་་
བཟའ་བ་ཡང་ཡང་དུས་ཀྱིས་སྟོབ་ན་ལྟུང་བྱེད་དོ། །འདི་ལ་
ཡན་ལག་ལྔ་སྟེ། དགེ་སློང་ཟས་སྤང་བ་ཉིད་དང་། ལྷག་པོར་མ་བྱས་
པ་ཉིད་དང་། དེར་འདུ་ཤེས་པ་དང་། དུས་སུ་རུང་བའི་ཟས་དང་།
བསྟབས་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །མི་
མཐུན་པར་འདུས་ཤིང་ཟ་ན་དུས་མ་གཏོགས་ཏེ་ལྟུང་བྱེད་དོ།།
འདི་ལ་ཡན་ལག་བཅུ་སྟེ། དགེ་སློང་ན་བ་སོགས་མ་ཡིན་པ་ཉིད་
དང་༑ སོ་སོར་ངེས་པའི་ཟས་ཀྱི་གནས་ཅན་དག་ལས་གཞན་པ་ཉིད་
དང་། དགེ་འདུན་དུ་ལོངས་པ་ཉིད་དང་། མཚམས་ཀྱི་ནང་དང་།
ལོགས་སུ་འདུག་པ་དང་། དུས་སྟོན་ཆེན་པོ་མ་ཡིན་པ་དང་། དགེ་
སྦྱོང་གི་ཟས་མ་ཡིན་པ་དང༌། ཟས་གང་ཡང་རུང་བ་ཅུང་ཟད་ཀྱིས་
མ་བསུལ་བ་དང་། དེར་འདུ་ཤེས་པ་དང་། དུས་སུ་རུང་བའི་ཟས་
ཟོས་པའོ། །དེ་དག་ལས་ཡན་ལག་མ་ཚང་བས་ནི་ན་སྨད་དོ། །དེ་ལ་
དུས་ནི་འདི་ཡིན་ཏེ། ཟས་གཅིག་གིས་འཚོ་མི་ནུས་པར་ན་བ་
དུས་སོ། །དགེ་འདུན་དང་མཆོད་རྟེན་གྱི་ལས་ཐ་ན་ཕྱག་དར་རེ་
ལྡེ་ཙམ་མམ་དཀྱིལ་འཁོར་བ་མལ་ཙམ་བྱས་པ་ཡང་དུས་སོ། །ལམ་
དཔག་ཚད་ཕྱེད་དུ་སོང་བ་དུས་སོ། །གྲུར་ཞུགས་པ་དཔག་ཚད་
ཕྱེད་དུ་སོང་བ་དང་། འདུས་པ་ཆེན་པོའི་དུས་དང་། ཆོས་འདི་
པ་དང་གཞན་པའི་དགེ་སྦྱོང་གི་ཟས་དུས་ཏེ་དེ་ལ་དེ་ནི་གནང་་
བའི་དུས་ཡིན་ནོ། །ཡང་དགེ་སློང་གང་ཕྱེད་ཡོལ་ཏེ་ཟ་བའི་
78



སོ་སོར་ཐར་པའི་མདོའི་མཆན་འགྲེལ།
ལདུས་མ་ཡིན་པར་བཅའ་བ་ལྔའམ། བཟའ་བ་ལྔ་དག་འཆའ་
འམ་ཟ་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ། དགེ་སློང་མི་ན་
བ་དང་། དུས་མ་ཡིན་པ་ཉིད་དང་། དེར་འདུ་ཤེས་པ་དང་། དུས་
སུ་རུང་བའི་ཟས་དང་། ཟོས་པའོ། །དེ་ལས་ཡན་ལག་མ་ཚང་བས་ནི་
ན་སྨད་དོ། །ཡང་དགེ་སློང་གང་དུས་སུ་རུང་བའི་ཟས་བཅའ་བ་
ལྔ་དང་བཟའ་བ་ལྔ་དག་སྔ་དྲོ་བྱིན་ལེན་བྱས་པ་ཕྱི་དྲོའི་བར་
གསོག་འཇོག་བྱས་པ་འཆའ་འམ་ཟ་ན་ལྟུང་བྱེད་དོ། །ཐུན་
ཚོད་དུ་རུང་བའི་བཏུང་བ་བྱིན་ལེན་མ་ཞིག་བར་གསོག་འཇོག་བྱས་
པ་འཐུང་ན་ཉེས་བྱས་སོ། །འདི་ལ་ཡན་ལག་བཞི་སྟེ། དུས་སུ་རུང་
བའི་ཟས་དང་། གསོག་འཇོག་ཏུ་གྱུར་པ་དང་། དེར་འདུ་ཤེས་པ་
དང་༑ ཟོས་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །ཡང་
དགེ་སློང་གང་སྐྱེས་པ་དང་བུད་མེད་དང་མ་ནིང་དག་གིས་མ་་་་
བྱིན་པར་ཁ་ནས་མིད་པའི་ཟས་ཟ་ན་ཆུ་དང་སོ་ཤིང་མ་་་་་་
གཏོགས་ཏེ་ལྟུང་བྱེད་དོ། །འདི་ལ་ཡན་ལག་ལྔ་སྟེ། བྱང་གི་སྒྲ་མི་
སྙན་པའི་དུས་མ་གཏོགས་པ་དང༌། ཆུ་དང་སོ་ཤིང་མ་གཏོགས་པའི་
ཟས་དང་། བྱིན་ལེན་མ་བསྟབས་པ་ཉིད་དང་། དེར་འདུ་ཤེས་པ་
དང༌། ཟོས་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །
བཅོམ་ལྡན་འདས་ཀྱིས་དགེ་སློང་རྣམས་ཀྱི་ཟས་བསོད་པ་་༌༌
གང་དག་གསུངས་པ་འདི་ལྟ་སྟེ། འོ་མ་དང་། ཞོ་དང་། མར་
དང་༑ ཉ་ཤ་དང་། ཤ་དང་། ཤ་སྐམ་དག་སྟེ། དགེ་སློང་མི་ན་
79



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བར་བདག་ཉིད་ཀྱི་ཕྱིར་ཟས་བསོད་པ་དེ་ལྟ་བུ་དག་བྲམ་ཟེ་་་
དང་ཁྱིམ་བདག་གཞན་གྱི་ཁྱིམ་དག་ནས་བསླངས་ཏེ་འཆའ་་་་
འམ་ཟ་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ། དགེ་སློང་མི་ན་
བ་ཉིད་དང་། ཅི་བདེར་བསྟབས་པར་མ་བྱས་པ་ཉིད་དང་། ཟས་
བསོད་པ་ཉིད་དང་། སྦྱིན་བདག་ཉེ་དུ་མ་ཡིན་པ་ཉིད་དང་།
བསླངས་ཏེ་ཟོས་པའོ། །དེ་ལས་ཡན་ལག་མ་ཚང་བས་ནི་ན་སྨད་་་
དོ།། །།
སྡོམ་ལ། སྲོག་ཆགས་དང་བཅས་པའི་ཆུ་ལ་སྤྱོད་པ་དང་
ཉལ་པོ་བྱེད་པའི་སར་འདུག་པ་དང་། དེར་འགྲེང་བ་དང་
གཅེར་བུ་ལ་སྦྱིན་པ་དང་དམག་ལ་ལྟ་བ་དང་ནི། དམག་གི་ནང་
ན་ཞག་གཉིས་ལས་ལྷག་པར་གནས་པ་དང་བཤམས་པ་དཀྲུག་་་
པར་འགྲོ་བ་དང༌། རྡེག་པ་དང་གཟས་པ་དང་གནས་ངན་
ལེན་འཆབ་པའོ། །ཡང་དགེ་སློང་གང་ཤེས་བཞིན་དུ་སྲོག་
ཆགས་དང་བཅས་པའི་ཆུ་ལ་ནང་དུ་ཁྲུས་བྱེད་པ་དང་། འཐུང་
བ་ལ་སོགས་པ་དང་ཕྱི་རོལ་གྱི་ལྷུང་བཟེད་འཁྲུ་བ་དང་ཚོན་གྱི་ལས་
སོགས་ཀྱིས་སྤྱོད་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ། རང་
སྤྱོད་པའི་དོན་གང་ཡང་རུང་བ་དང༌། སྲོག་ཆགས་དང་བཅས་པ་
དང་། དེར་འདུ་ཤེས་པ་དང་། རང་ངམ་བསྐོས་པས་སྤྱད་པ་དང་།
སྲོག་ཆགས་ཇི་སྙེད་ཤི་བའོ། །དེ་ལས་ཡན་ལག་མ་ཚང་བས་ནི་ན་
སྨད་དོ། །ཡང་དགེ་སློང་གང་ཤེས་བཞིན་དུ་ཉལ་པོ་བྱེད་པར་
80



སོ་སོར་ཐར་པའི་མདོའི་མཆན་འགྲེལ།
ཤོམ་པའི་བྲམ་ཟེ་དང་ཁྱིམ་བདག་གི་ཁྱིམ་དུ་ཕྱིས་གནོན་བྱས་་་
ཏེ་སྟན་ལ་རྐུབ་ཚོས་བཞག་སྟེ་འདུག་ན་ལྟུང་བྱེད་དོ། །འདི་ལ་
ཡན་ལག་བདུན་ཏེ། འཇིགས་པ་སོགས་ཀྱི་དབང་མ་ཡིན་པ་དང་།
ཁྱིམ་པ་ཕོ་མོ་ཉིད་དང་། གནས་ཐ་དད་མ་ཡིན་པ་དང་། སྤྲད་དུ་
རུང་བ་ཉིད་དང་། འཁྲིག་པ་ལ་ཞུགས་པ་ཉིད་དང་། དེར་འདུ་ཤེས་
པ་དང་། མངོན་སུམ་དུ་བརྣག་པས་འདུག་པའོ། །དེ་ལས་ཡན་ལག་
།
མ་ཚང་བས་ནི་ན་སྨད་དོ། །ཡང་དགེ་སློང་གང་ཤེས་བཞིན་དུ་
ཉལ་པོ་བྱེད་པར་ཤོམ་པའི་ཁྱིམ་དུ་དབེན་པ་སྐྱབས་ཡོད་
པར་བརྣག་པས་འགྲེང་ན་ལྟུང་བྱེད་དོ།།འདི་ལ་ཡན་ལག་
བརྒྱུད་དེ། འཇིགས་པ་སོགས་ཀྱི་དབང་མ་ཡིན་པ་དང་། ཁྱིམ་པ་ཕོ་
མོ་ཉིད་དང་། གནས་ཐ་དད་པ་མ་ཡིན་པ་དང་། སྤྲད་དུ་རུང་བ་
དང་། འཁྲིག་པ་ལ་ཞུགས་པ་དང་། དེར་འདུ་ཤེས་པ་དང༌། བརྣག་
པས་འགྲེང་བ་དང་། དེས་ཚོར་བའོ། །དེ་ལས་ཡན་ལག་མ་ཚང་བས་
ནི་ན་སྨད་དོ། །ཡང་དགེ་སློང་གང་མུ་སྟེགས་གཅེར་བུ་པའམ།
གཅེར་བུ་མ་ཀུན་ཏུ་རྒྱུ་བའམ། ཀུན་ཏུ་རྒྱུ་མོ་ལ་རང་གི་ལག་
ནས་བཅའ་བའམ་བཟའ་བ་བྱེད་ན་ལྟུང་བྱེད་དོ། །འདི་ལ་
ཡན་ལག་ལྔ་སྟེ། གཅེར་བུ་པ་ཉིད་དང༌། རང་གིས་སྦྱིན་པ་ཉིད་
དང་༑ ཟས་ཉིད་དང་། གཉི་ག་ལ་རུང་བ་ཉིད་དང་། དེ་ཡི་ལུས་སམ་
དེ་དང་འབྲེལ་བ་ལའོ། །དེ་ལས་ཡན་ལག་མ་ཚང་བས་ནི་ན་སྨད་དོ།།
ཡང་དགེ་སློང་གང་གླང་པོ་ཆེས་ཚོགས་དང་། རྟའི་ཚོགས་དང་།
81



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཤིང་རྟའི་ཚོགས་དང་། དཔུང་བུ་ཆུང་གི་ཚོགས་ཀྱི་ དམག་ཆས་པ་
ལ་ལྟད་མོ་ལྟར་འགྲོ་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ།
གཞན་གྱི་དབང་མ་ཡིན་པ་དང༌། གཡུལ་ལ་མངོན་པར་དགའ་བའི་
དམག་ཉིད་དང་། ལྟ་བའི་དོན་ཉིད་དང་། ཉེན་ཀོར་གྱི་མཐའ་ལས་
འདས་པ་དང་། མཐོང་བའོ། །དེ་ལས་ཡན་ལག་མ་ཚང་བས་ནི་ན་
སྨད་དོ། །ཡང་དགེ་སློང་གང་དམག་ཆས་པ་ལ་ལྟར་འགྲོ་བ་
རྒྱལ་པོ་ལ་པ་སོགས་པས་བཀུག་པ་དེ་ལྟ་བུའི་རྐྱེན་ཞིག་བྱུང་ན།
དགེ་སློང་དེས་དམག་དེའི་ནང་དུ་ཞག་གཉིས་ཀྱི་མཐའ་ཚུན་་་
ཆད་གནས་པར་བྱའོ། །དེ་ལས་ལྷག་པར་གནས་ན་ལྟུང་བྱེད་
དོ༑ །འདི་ལ་ཡན་ལག་ལྔ་སྟེ། དགེ་སློང་རྒྱལ་པོ་ལ་སོགས་པས་བཀུག་
པ་དང་། བར་ཆད་ཀྱི་དབང་གིས་དགོས་པ་ཡོད་པ་དང་། གཡུལ་ལ་
མངོན་པར་དགའ་བའི་དམག་ཉིད་དང༌། དེར་སྐྱ་རེངས་གསུམ་པ་
ཤར་བ་དང་། དགོས་པ་མེད་པར་ཞག་གཅིག་དང་གཉིས་ཀྱི་སྐྱ་
རེངས་ཤར་བའོ། །དེ་ལས་ཡན་ལག་མ་ཚང་བས་ནི་ན་སྨད་དོ།
དགེ་སློང་ཞག་གཉིས་དམག་དེའི་ནང་ན་གནས་པའི་ཚེ་ན་་་
ཡང་གལ་ཏེ་དམག་བཤམས་པ་དཀྲུག་ཏུ་འགྲོའམ།རྒྱལ་
མཚན་གྱི་མཆོག་གམ། དཔུང་གི་མཆོག་གམ། གཡུལ་
བཤམས་པའི་དམག་ལ་ལྟ་བ་ཉམས་སུ་མྱོང་བར་བྱེད་ན་་་་་་
ལྟུང་བྱེད་དོ། །འདི་ལ་ཡན་ལག་ལྔ་སྟེ། གཞན་གྱིས་དབང་གིས་
འགྲོ་བ་མ་ཡིན་པ་དང༌། དཔུང་གི་ཡན་ལག་གང་ཡང་རུང་བ་དང་།
82



སོ་སོར་ཐར་པའི་མདོའི་མཆན་འགྲེལ།
སྟ་གོན་བྱས་པ་རྣམས་ཀྱི་དངོས་པོ་ལ་རེག་པ་དང༌། བཤམས་པ་
དཀྲུག་པ་དང་། དེ་དག་ཉམས་སུ་མྱོང་བའོ། །དེ་ལས་ཡན་ལག་མ་
ཚང་བས་ནི་ན་སྨད་དོ། །ཡང་དགེ་སློང་གང་ཁྲོས་འཁྲུགས་རྔམ་
པར་གྱུར་ཏེ། ཡི་མ་རངས་ནས་དགེ་སློང་གཞན་ལ་བརྡེག་ན་
ལྟུང་བྱེད་དོ། །འདི་ལ་ཡན་ལག་ལྔ་སྟེ། རྙོག་པ་ཅན་གྱི་སེམས་དང་།
དགེ་སློང་ཉིད་དང་། ལུས་སམ་དེས་འཕང་བའམ་དེ་དང་འབྲེལ་བ་
གང་ཡང་རུང་བ་དང༌། རྡེག་སྤྱད་གང་ཡང་རུང་བ་དང་། ལུས་ལ་
རེག་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །ཡང་དགེ་
སློང་གང་ཁྲོས་འཁྲུགས་རྔམ་པར་གྱུར་ཏེ། ཡི་མ་རངས་ནས་
དགེ་སློང་ལ་བརྡེག་པར་གཟས་ན་ཐ་ན་ཐལ་མོས་ཀྱང་རུང་་་
སྟེ་ལྟུང་བྱེད་དོ། །འདི་ལ་ཡན་ལག་ལྔ་སྟེ། རྙོག་པ་ཅན་གྱི་སེམས་
དང་། དགེ་སློང་ཉིད་དང་། བརྡེག་པར་གཟས་པ་དང་། རྫས་གང་
ཡང་རུང་བ་དང་། བརྩམ་པའོ། །དེ་ལས་ཡན་ལག་མ་ཚང་བས་ནི་ན་
སྨད་དོ། །ཡང་དགེ་སློང་གང་ཤེས་བཞིན་དུ་ཆོས་འདི་པའི་དགེ་
སློང་གི་ཕམ་ལྷག་གི་གནས་ངན་ལེན་གྱི་ལྟུང་བ་འཆབ་ན་ལྟུང་
བྱེད་དོ། །འདི་ལ་ཡན་ལག་ལྔ་སྟེ། གཞན་གྱི་ཕམ་ལྷག་གི་གནས་
ངན་ལེན་པ་དང་། དེར་འདུ་ཤེས་པ་དང་། འཆབ་པ་དང་། དགོས་
པའི་དབང་ཉིད་མ་གཏོགས་པ་དང་། ཉིན་མཚན་ཕྱི་མཐར་ཐུག་
པའོ། །དེ་ལས་ཡན་ལག་མ་ཚང་བས་ནི་ན་སྨད་དོ།། །།
སྡོམ་ལ། བདེ་བའི་མིན་པ་དང་མེ་ལ་རེག་པ་དང་འདུན་པ་
83



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཕྱིར་བསྒྱུར་བ་དང་། བསྙེན་པར་མ་རྫོགས་པ་དང་ལྷན་ཅིག་
ཉལ་བ་དང་སྡིག་པའི་ལྟ་བའི་ཆོས་བརྗོད་པ་དང་སྤང་བའི་ཆོས་སུ་
ཕྱོགས་ཏེ་སྨྲ་བ་དང་། དགེ་ཚུལ་བསྙིལ་བ་སྡུད་པ་དང་ཁ་དོག་མ་
བསྒྱུར་བའི་གོས་གྱོན་པ་དང༌། རིན་པོ་ཆེ་ལ་རེག་པ་དང་ཚ་
བའི་དུས་མ་ཡིན་པར་ཁྲུས་བྱེད་པའོ། །ཡང་དགེ་སློང་གང་ཀླན་
ཀ་ཚོལ་ཞིང་ཅི་ནས་ཀྱང་དགེ་སློང་འདི་ལ་ཀླན་ཀ་བཙལ་་་་་
བར་འགྱུར་རོ་སྙམ་པ་དེ་ཉིད་རྐྱེན་དུ་བྱས་ཏེ། དགེ་སློང་ལ་
འདི་སྐད་ཅེས། ཚེ་དང་ལྡན་པ་ཚུར་ཤོག །ཁྱིམ་དག་ཏུ་
འདོང་དང་དེར་ཁྱོད་ལ་བཅའ་བ་དང༌། བཟའ་བ་བསོད་པ་
ཅི་ཙམ་འདོད་པ་སྦྱིན་དུ་གཞུག་གོ་ཞེས་སྨྲས་ནས་ལྟུང་བར་་་་་
འབྱིན་པ་པོ་དེས་དགེ་སློང་དེ་ལ་སྦྱིན་དུ་མ་བཅུག་པར་དེའི་་
འོག་ཏུ་འདི་སྐད་ཅེས། ཚེ་དང་ལྡན་པ་ཁོ་བོ་ལ་ཁྱོད་དང་
ལྷན་ཅིག་སྨྲ་བའམ། འདུག་པ་བདེ་བ་མ་ཡིན་གྱི། འདི་ལྟར་
ཁོ་བོ་གཅིག་པུ་ཁོ་ན་སྨྲའམ། འདུག་ན་བདེ་ས་ཁྱོད་ཉིད་སོང་
ཞིག་ཅེས་ཟེར་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ། ཆེད་དུ་
བསམ་པ་དང༌། དགེ་སློང་ཉིད་དང་། ནད་ཀྱི་གཉན་པོའི་དོན་ཉིད་
མ་གཏོགས་པ་དང་། སྦྱིན་བདག་ཁྱིམ་པ་ཉིད་དང༌། ཚིག་གིས་ཟན་
གཅོད་དུ་འཇུག་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །
ཡང་དགེ་སློང་གང་མི་ན་བར་བདག་ཉིད་ཀྱི་དོན་གྱི་ཕྱིར་མེ་་
ལ་རེག་གམ། རེག་ཏུ་འཇུག་ན་ལྟུང་བྱེད་དོ། །འདི་ལ་ཡན་ལག་
84



སོ་སོར་ཐར་པའི་མདོའི་མཆན་འགྲེལ།
ལྔ་སྟེ། མེ་ཉིད་དང་། རྩེ་བ་ཉིད་དང་། དུས་བྱིན་གྱིས་མ་བརླབས་པ་།
དང་། ན་བའི་དབང་ཉིད་དུ་གནས་པ་མ་ཡིན་པ་དང་། རང་ངམ་
བསྐོས་པས་རེག་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །
ཡང་དགེ་སློང་གང་དགེ་འདུན་གྱི་ལས་ཀྱིས་བྱ་བ་ཆོས་དང་་་་
ལྡན་པ་ལ་དགེ་སློང་ལ་འདུན་པ་ཕུལ་ནས། དེའི་འོག་ཏུ་ཁྲོས་
འཁྲུགས་རྣམས་པར་གྱུར་ཏེ། ཡི་མ་རངས་ནས་བསྙོན་ཏེ་སྤོང་
བའི་ཆོས་སུ་བྱེད་ཅིང་འདི་སྐད་ཅེས། དགེ་སློང་འདུན་པ་
ཕྱིར་བྱིན་ཅིག །ཁྱོད་ལ་མི་སྦྱིན་ནོ་ཞེས་ཟེར་ན་ལྟུང་བྱེད་དོ། །
འདི་ལ་ཡན་ལག་ལྔ་སྟེ། དགེ་སློང་གི་དོན་གྱི་ཆེད་དང་། ལས་དང་།
དེ་ལ་འདུན་པ་ཕུལ་བ་དང་། དགེ་འདུན་གྱིས་ཆོས་བཞིན་དུ་བྱས་
པ་དང་། ཕྱིར་བསྒྱུར་བའི་ཕྱིར་སྨྲས་པའོ། །དེ་ལས་ཡན་ལག་མ་ཚང་
བས་ནི་ན་སྨད་དོ། །ཡང་དགེ་སློང་གང་གང་ཟག་བསྙེན་པར་
མ་རྫོགས་པ་དང་ལྷན་ཅིག་ནུབ་གཉིས་ལས་ལྷག་པར་གནས་
གཅིག་ཏུ་ཉལ་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ། དགེ་
སློང་ལམ་གྱིས་དུབ་པ་ལ་སོགས་པ་མ་ཡིན་པ་དང་། གང་ཟག་
བསྙེན་པར་མ་རྫོགས་པ་དང་། གནས་གཅིག་པ་དང་། གཉིས་ཀ་
ཉལ་བའི་སྤྱོད་ལམ་གྱིས་དང་། མཚན་མོ་གསུམ་པའི་སྐྱ་རེངས་ཤར་
བའོ༑ །དེ་ལས་ཡན་ལག་མ་ཚང་བས་ནི་ན་སྨད་དོ། །ཡང་དགེ་སློང་
གང་འདི་སྐད་ཅེས། འདི་ལྟར་བཅོམ་ལྡན་འདས་ཀྱིས་ལྟུང་བ་
སྟེ་ལྔ་ལྟ་བུ་ལ་བསྟེན་ན་དགེ་སྦྱོང་གི་ཚུལ་གྱི་བར་དུ་གཅོད་པའི་་་མ
85



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཆོས་སུ་གསུངས་པ་གང་དག་ཡིན་པ་དེ་དག་བསྟེན་ཀྱང་་་
བར་དུ་གཅོད་པར་མི་འགྱུར་ཏེ། དེ་ལྟར་བཅོམ་ལྡན་འདས་
ཀྱིས་ཆོས་བསྟན་པ་བདག་གིས་ཤེས་སོ་ཞེས་ཟེར་ན། དགེ་
སློང་དེ་ལ་དགེ་སློང་རྣམས་ཀྱིས་འདི་སྐད་ཅེས། ཚེ་དང་ལྡན་
པ་ཁྱོད་འདི་ལྟར་བཅོམ་ལྡན་འདས་ཀྱིས་བར་དུ་གཅོད་པའི་
ཆོས་སུ་གསུངས་པ་གང་དག་ཡིན་པ་དེ་དག་བསྟེན་ཀྱང་་་
བར་དུ་གཅོད་པར་མི་འགྱུར་ཏེ། དེ་ལྟར་བཅོམ་ལྡན་འདས་
ཀྱིས་ཆོས་བསྟན་པ་བདག་གིས་ཤེས་སོ་ཞེས་དེ་སྐད་ཅེས་མ་་
ཟེར་ཅིག །བཅོམ་ལྡན་འདས་ལ་སྐུར་པ་མ་འདེབས་ཤིག །
བཅོམ་ལྡན་འདས་ལ་སྐུར་པས་ལེགས་པར་མི་འགྱུར་རོ།
།
བཅོམ་ལྡན་འདས་ནི་བར་དུ་གཅོད་པའི་ཆོས་མ་ཡིན་བཞིན་དུ་་་་
ཡིན་ནོ་ཞེས་དེ་སྐད་མི་གསུང་ངོ་། །ཚེ་དང་ལྡན་པ་བར་དུ་
གཅོད་པའི་ཆོས་རྣམས་ནི་བར་དུ་གཅོད་པ་ཉིད་དོ་ཞེས་་
བཅོམ་ལྡན་འདས་ཀྱིས་རྣམ་གྲངས་དུ་མར་གསུངས་ཏེ། དེ་
དག་བསྟེན་ན་བར་དུ་གཅོད་པར་འགྱུར་གྱིས། ཚེ་དང་ལྡན་
པ་ཁྱོད་སྡིག་པ་ཅན་གྱི་ལྟ་བའི་རྣམ་པ་འདི་ལྟ་བུ་ཐོངས་ཤིག་
ཅེས་བཞམས་ཏེ་བསྒོ་བར་བྱའོ། །དགེ་སློང་དེ་ལ་དགེ་སློང་
རྣམས་ཀྱིས་དེ་སྐད་བསྒོ་བ་ན་གལ་ཏེ་གཞི་དེ་གཏོང་ན་དེ་ལྟ་
ན་ལེགས། གལ་ཏེ་མི་གཏོང་ན་གཞི་དེ་བཏང་བར་བྱ་བའི་
ཕྱིར་ལན་གཉིས་ལན་གསུམ་དུ་ཡང་དག་པར་བསྒོ་བར་བྱ།
86



སོ་སོར་ཐར་པའི་མདོའི་མཆན་འགྲེལ།
ཡང་དག་པར་བསྟན་པར་བྱའོ། །ལན་གཉིས་ལན་གསུམ་དུ་
ཡང་དག་པར་བསྒོ། ཡང་དག་པར་བསྟན་པ་ན་གཞི་དེ་
གཏོང་ན་དེ་ལྟ་ན་ལེགས། གལ་ཏེ་མི་གཏོང་ན་ལྟུང་བྱེད་དོ། །
འདི་ལ་ཡན་ལག་ལྔ་སྟེ། བར་དུ་གཅོད་པའི་ཆོས་ཉིད་དང་། དེ་
བསྟེན་ཀྱང་བར་དུ་གཅོད་པར་མི་འགྱུར་ཞེས་ཟེར་བ་དང་། དགེ་
འདུན་གྱིས་བཞམས་བསྒོ་དང་གསོལ་བ་དང་བཞིའི་ལས་ཀྱིས་
བཟློག་པ་དང་། བརྗོད་པ་རྫོགས་པ་དང༌། དེར་མི་གཏོང་བའོ། །དེ་
ལས་ཡན་ལག་མ་ཚང་བས་ནི་ན་སྨད་དོ། །ཡང་དགེ་སློང་གང་
ཤེས་བཞིན་དུ་དེ་སྐད་ཟེར་བའི་གང་ཟག་ལྟུང་བ་ཆོས་བཞིན་
དུ་མ་བྱས་པ་སྡིག་པ་ཅན་གྱི་ལྟ་བའི་རྣམ་པ་དེ་མ་སྤངས་པ་
དང་གཏམ་འདྲེ་བ་སྟེ་ལུང་དཔོག་པར་སྦྱིན་པར་བྱེད་པ་དང་།
ཕེབས་པ་སྨྲ་བ་སྟེ་དམིགས་ཀྱིས་འདྲི་བ་སྦྱིན་པར་བྱེད་པ་དང་།
ཀུན་ཏུ་གནས་སྦྱིན་པར་བྱེད་པ་དང་། བསྙེན་བཀུར་བདག་གིར་
བྱེད་དེ་ཀུན་ཏུ་ལོངས་སྤྱོད་པར་བྱེད་ཅིང་། དེ་དང་ལྷན་ཅིག
གནས་གཅིག་ཏུ་ཉལ་ནའང་ལྟུང་བྱེད་དོ། །འདི་ལ་ཡན་ལག་
ལྔ་སྟེ། དགེ་འདུན་གྱིས་གནས་ནས་དབྱུང་བའི་ལས་བྱས་པ་དང་།
དེའི་ཕྱིར་བཅོས་པ་ཉིད་མ་བྱས་པ་དང་། དེར་འདུ་ཤེས་པ་དང་།
དོན་གྱི་དབང་གཞན་མེད་པ་དང་། ལུང་དཔོག་པ་སོགས་བྱས་པའོ། །
དེ་ལས་ཡན་ལག་མ་ཚང་བས་ནི་ན་སྨད་དོ། །དགེ་ཚུལ་ཞིག་ཀྱང་
འདི་སྐད་ཅེས། ཇི་ལྟར་བཅོམ་ལྡན་འདས་ཀྱིས་འདོད་པའི་
87



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡོན་ཏན་ལྔ་པོ་ལ་བསྟེན་པ་དག་ནི་བར་དུ་གཅོད་པའོ་ཞེས་་་་་
གསུངས་པ་གང་དག་ཡིན་པ་དེ་དག་བསྟེན་ཀྱང་བར་དུ་་་་་
གཅོད་པར་མི་འགྱུར་ཏེ། དེ་ལྟར་བཅོམ་ལྡན་འདས་ཀྱིས་
ཆོས་བསྟན་པ་བདག་གིས་ཤེས་སོ་ཞེས་ཟེར་ན། དགེ་ཚུལ་དེ་
ལ་དགེ་སློང་རྣམས་ཀྱིས་འདི་སྐད་ཅེས། དགེ་ཚུལ་ཁྱོད་ཇི་
ལྟར་བཅོམ་ལྡན་འདས་ཀྱིས་འདོད་པ་དག་ནི་བར་དུ་གཅོད་
པའོ་ཞེས་གསུངས་པ་གང་ཡིན་པ་དེ་དག་བསྟེན་ཀྱང་བར་་་
དུ་གཅོད་པར་མི་འགྱུར་ཏེ། དེ་ལྟར་བཅོམ་ལྡན་འདས་ཀྱིས་
ཆོས་བསྟན་པ་བདག་གིས་ཤེས་སོ་ཞེས་དེ་སྐད་མ་ཟེར་ཅིག །
བཅོམ་ལྡན་འདས་ལ་སྐུར་པ་མ་འདེབས་ཤིག་བཅོམ་ལྡན་
འདས་ལ་སྐུར་པས་ལེགས་པར་མི་འགྱུར་རོ། །བཅོམ་ལྡན་
འདས་ནི་དེ་སྐད་མི་གསུང་ངོ༌། །ཚེ་དང་ལྡན་པ་དགེ་ཚུལ་
འདོད་པ་བར་དུ་གཅོད་པ་རྣམས་ནི་བར་དུ་གཅོད་པ་ཉིད་
དོ་ཞེས་བཅོམ་ལྡན་འདས་ཀྱིས་རྣམ་གྲངས་དུ་མར་གསུངས་་
ཏེ། དེ་དག་བསྟེན་ན་བར་དུ་གཅོད་པར་འགྱུར་གྱིས། དགེ་
ཚུལ་ཁྱོད་སྡིག་པ་ཅན་གྱིས་ལྟ་བའི་རྣམ་པ་འདི་ལྟ་བུ་འདི་་་་་
ཐོངས་ཤིག་ཅེས་བཞམས་ཏེ་བསྒོ་བར་བྱའོ། །དགེ་ཚུལ་དེ་ལ་
དགེ་སློང་རྣམས་ཀྱིས་དེ་སྐད་བསྒོ་བ་ན་གལ་ཏེ་གཞི་དེ་་་
གཏོང་ན་དེ་ལྟ་ན་ལེགས། གལ་ཏེ་མི་གཏོང་ན་གཞི་དེ་བཏང་
བར་བྱ་བའི་ཕྱིར་ལན་གཉིས་ལན་གསུམ་དུ་ཡང་དག་པར་་་་
88



སོ་སོར་ཐར་པའི་མདོའི་མཆན་འགྲེལ།
བསྒོ་བར་བྱ། ཡང་དག་པར་བསྟན་པར་བྱའོ། །ལན་གཉིས་
ལན་གསུམ་དུ་ཡང་དག་པར་བསྒོ། ཡང་དག་པར་བསྟན་པ་
ན་གཞི་དེ་གཏོང་ན་དེ་ལྟ་ན་ལེགས། གལ་ཏེ་མི་གཏོང་ན་
དགེ་ཚུལ་དེ་ལ་དགེ་སློང་རྣམས་ཀྱིས་དེང་ཕྱིན་ཆད་དགེ་
ཚུལ་ཁྱོད་བཅོམ་ལྡན་འདས་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་དེ་ལ་སྟོན་་་
པའོ་ཞེས་མ་ཟེར་ཅིག །ཚངས་པ་མཚུངས་པར་སྤྱོད་པ་
མཁས་པ་བླ་མའི་གནས་ལྟ་བུ་གང་ཡང་རུང་བའི་ཕྱི་བཞིན་་་
དུ་ཡང་མ་འགྲོ་ཞིག །དགེ་སློང་རྣམས་དང་དགེ་ཚུལ་ལྷན་
ཅིག་ནུབ་གཉིས་ཚུན་ཆད་གནས་གཅིག་ཏུ་ཉལ་དུ་དབང་བ་
གང་ཡིན་པ་དེ་ཡང་དེང་ཕྱིན་ཆད་ཁྱོད་ལ་མེད་དོ། །མི་གཏི་
མུག་ཅན་ཁྱོད་བསྙིལ་གྱིས་གཞན་དུ་སོངས་ཤིག་ཅེས་བསྒོ་
བར་བྱའོ། །ཡང་དགེ་སློང་གང་ཤེས་བཞིན་དུ་དེ་ལྟར་བསྙིལ་
བའི་དགེ་ཚུལ་ལ་གནས་སྦྱིན་ཏེ་ཉེ་བར་འཇོག་པར་བྱེད་དམ།
ཁ་ཏོན་དང་དམིགས་ཀྱིས་འདྲི་བ་སོགས་ཉེ་བར་སྟོན་པར་བྱེད་་་་
དམ༑ དེ་དང་ལྷན་ཅིག་གནས་གཅིག་ཏུ་ཉལ་ན་ལྟུང་བྱེད་
དོ༑ །འདི་ལ་ཡན་ལག་ལྔ་སྟེ། དགེ་འདུན་གྱིས་བསྙིལ་བའི་ལས་བྱས་
པ་དང་། དེ་ཕྱིར་མ་བཅོས་པ་དང་། དེར་འདུ་ཤེས་པ་དང༌། དོན་གྱི་
དབང་གཞན་མེད་པ་དང་། དེ་ལ་ལུང་དཔོག་པ་སོགས་བྱེད་པའོ། །
དེ་ལས་ཡན་ལག་མ་ཚང་བས་ནི་ན་སྨད་དོ། །དགེ་སློང་གིས་གོས་
89



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གསར་པ་ཞིག་རྙེད་ན་ཁ་བསྒྱུར་བ་གསུམ་པོ་རམས་ཀྱིས་་་་་་
བཙོས་པའི་སྔོན་པོའམ། བཙག་གིས་བཙོས་པའི་དམར་པོའམ།
ཤིང་ཤུན་ཀྱིས་བཙོས་པའི་ངུར་སྨྲིག་ལས་གང་ཡང་རུང་བས་ཁ་
བསྒྱུར་བར་བྱའོ། །གལ་ཏེ་དགེ་སློང་གི་གོས་གསར་པ་ཁ་
བསྒྱུར་བ་གསུམ་པོ་སྔོན་པོའམ། དམར་པོའམ། ངུར་སྨྲིག་
ལས་གང་ཡང་རུང་བར་ཁ་མ་བསྒྱུར་བར་ལོངས་སྤྱོད་ན་་་་་་
ལྟུང་བྱེད་དོ། །འདི་ལ་ཡན་ལག་ལྔ་སྟེ། གསར་དུ་རྙེད་པ་དང་།
རང་གི་དང་། གོས་དང་། རུང་བའི་ཚོན་གྱིས་ཁ་མ་བསྒྱུར་བ་དང་།
སྤྱོད་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །ཡང་དགེ་
སློང་གང་ནོར་བུ་དང་མུ་ཏིག་དང་བཻ་ཌཱུརྱ་ལ་སོགས་པའི་རིན་པོ་་
ཆེའམ༑ གཡུལ་ངོར་སྤྱོད་པའི་མཚོན་ཆ་དང་རོལ་མོར་སྤྱོད་པའི་ཡོ་
བྱད་ལྟ་བུའི་རིན་པོ་ཆེར་སྨོས་པ་རང་གི་ལག་གིས་ལེན་ཏམ།
གཞན་དག་ལ་ལེན་དུ་འཇུག་ན་ཀུན་དགའ་ར་བར་གཏོགས་
པའི་ཕྱི་རོལ་ན་འདུག་པའམ། གནས་ཁང་དུ་གཏོགས་པ་ན་
འདུག་པ་མ་གཏོགས་ཏེ་ལྟུང་བྱེད་དོ། །འདི་ལ་ཡན་ལག་ལྔ་སྟེ།
རིན་པོ་ཆེའམ་དེར་སྨོས་པ་གང་ཡང་རུང་བ་ཉིད་དང་། དགོས་པའི་
ཕྱིར་རུང་བ་དང་། གཙུག་ལག་ཁང་དང་དེའི་ཉེ་འཁོར་ན་འདུག་པ་
མ་ཡིན་པ་དང་། བདག་གིར་བྱ་བ་དང་མ་འབྲེལ་བར་ཆུད་མི་ཟ་
བའི་སེམས་མ་གཏོགས་པ་དང་། རེག་གམ་རེག་ཏུ་བཅུག་པའོ། །དེ་
ལས་ཡན་ལག་མ་ཚང་བས་ནི་ན་སྨད་དོ། །དགེ་སློང་གིས་ཀུན་༦
90



སོ་སོར་ཐར་པའི་མདོའི་མཆན་འགྲེལ།
དགའ་ར་བར་གཏོགས་པའམ། དེའི་ནང་གནས་ཁང་དུ་
གཏོགས་པ་ནི་རིན་པོ་ཆེའམ། རིན་པོ་ཆེར་སྨོས་པ་འདུག་པ་
ལ་འདི་སུའི་ཡིན་པ་དེ་ལེན་པར་འགྱུར་གྲང་སྙམ་པ་དེ་ལྟ་་་་
བུའི་སེམས་ཀྱིས་བླང་བར་བྱ་སྟེ། དེ་ལ་དེ་ནི་གནང་བའི་རྗེས་
སུ་མཐུན་པའི་ཆོ་ག་ཡིན་ནོ། །བཅོམ་ལྡན་འདས་ཀྱིས་ཟླ་བ་
ཕྱེད་ཕྱེད་ཅིང་ཁྲུས་བྱ་བར་གསུངས་པ་ཟླ་བ་ཕྱེད་དེ་ལས་་་་༌
འདུམས་པར་བྱེད་ན་དུས་མ་གཏོགས་ཏེ་ལྟུང་བྱེད་དོ། །འདི་
ལ་ཡན་ལག་ལྔ་སྟེ། ཟླ་བ་ཕྱེད་མ་འདུམས་པ་ཉིད་དང་། དུས་མ་
གཏོགས་པ་ཉིད་དང་། ཆུ་ཉིད་དང་། ཁྲུས་ཉིད་དང་། ལྟེ་བར་སོན་
པའོ༑ །དེ་ལས་ཡན་ལག་མ་ཚང་བས་ནི་ན་སྨད་དོ། །དེ་ལ་དུས་ནི་
འདི་ཡིན་ཏེ། སོ་ག་རྣམས་ཀྱི་དབྱར་ར་བའི་ཚེས་གཅིག་ནས་
དབྱར་འབྲིང་པོའི་ཉའི་བར་ཟླ་བ་ལྷག་མ་ཕྱེད་དང་གཉིས་་་
དང་། དབྱར་རྣམས་ཀྱི་དང་པོ་དབྱར་འབྲིང་པོའི་ཚེས་བཅུ་དྲུག་
ནས་དབྱར་ཐ་ཆུང་ཉའི་བར་ཟླ་བ་གཅིག་སྟེ་བསྡོམས་པས་ཟླ་བ་་
ཕྱེད་དང་གསུམ་པོ་དེ་དག་ནི་ཚ་བའི་དུས་སོ། །ལྷག་མ་ནི་
ཁྲུས་མ་བྱས་པར་འཚོ་བར་མི་ནུས་པའི་ན་བ་དུས་སོ། །དགེ་
འདུན་དང་མཆོད་རྟེན་གྱི་ལས་དུས་སོ། །དཔག་ཚད་གཅིག་ཏུ་
སོང་ན་ལམ་དུས་སོ། །ཐ་ན་གོས་ཀྱིས་གྲ་འགུལ་བར་བྱེད་པའི་
རླུང་དུས་སོ། །ཐ་ན་ལུས་ལ་ཐིགས་པ་གཉིས་སམ་གསུམ་བབ་པར་
གྱུར་པའི་ཆར་དུས་སོ། །རྫི་ཆར་འདྲེས་པར་བྱུང་སྟེ་ཐ་ན་གོས་ཀྱི་པ
91



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གྲ་བསྒུལ་བ་དང་ལུས་ལ་ཐིགས་པ་གཉིས་སམ་གསུམ་བབ་པ་ཡང་
དུས་ཏེ། དེ་ལ་དེ་ནི་གནང་བའི་དུས་ཡིན་ནོ།། །།
སྡོམ་ལ། དུད་འགྲོ་གསོད་པ་དང་འགྱོད་པ་བསྐྱེད་པ་དང་
སོར་མོ་སོགས་ཀྱིས་གག་ཚིལ་བྱེད་པ་དང་། ཆུར་རྩེ་བ་དང་བུད་
མེད་དང་ལྷན་ཅིག་ཉལ་བ་དང་སྔངས་པར་བྱེད་པ་དང་། སྦེད་
པ་དང་གདེང་མེད་པར་སྤྱོད་པ་དང་གཞི་མེད་སྐུར་འདེབས་་་་་
དང་༑ སྐྱེས་པ་མེད་པར་བུད་མེད་དང་ལམ་དུ་འགྲོ་བའོ། །ཡང་
དགེ་སློང་གང་བསམས་བཞིན་དུ་བྱ་རོག་ལ་སོགས་པ་དུད་་་
འགྲོའི་སྐྱེ་གནས་སུ་གཏོགས་པའི་སྲོག་ཆགས་གསོད་ན་ལྟུང་་
བྱེད་དོ། །འདི་ལ་ཡན་ལག་ལྔ་སྟེ། གསོད་སེམས་དང་། དུད་འགྲོ་
དང་༑ དེར་འདུ་ཤེས་པ་དང་། བསྣུན་པ་དང་། ཤི་བའོ། །དེ་ལས་
ཡན་ལག་མ་ཚང་བས་ནི་ན་སྨད་དོ། །ཡང་དགེ་སློང་གང་རྣམ་
པར་བརྟགས་ནས་བསམ་བཞིན་དུ་ཅི་ནས་ཀྱང་དགེ་སློང་འདི་
ཐ་ན་ཡུད་ཙམ་ཞིག་ཀྱང་བདེ་བ་ལ་མི་རེག་པར་བྱའོ་སྙམ་པ་་
དེ་ཉིད་རྐྱེན་དུ་བྱས་ཏེ། དགེ་སློང་ལ་ཁྱོད་དགེ་སློང་མ་ཡིན་ནོ་
ཞེས་འགྱོད་པ་བསྐྱེད་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ།
ཕ་རོལ་པོ་དགེ་སློང་ཉིད་དང༌། བདེ་བ་ལ་མི་རེག་པ་བསྐྱེད་པའི་
སེམས་དང་། དགེ་སློང་མ་ཡིན་པའི་དོན་གྱིས་དང་། ཐ་ན་བཞད་
གད་ཡན་ཆད་ཀྱིས་འགྱོད་པ་བསྐྱེད་པ་དང་། དོན་གོ་བའོ། །དེ་ལས་
ཡན་ལག་མ་ཚང་བས་ནི་ན་སྨད་དོ། །སོར་མོས་གག་ཚིལ་བྱ་བའི་
92



སོ་སོར་ཐར་པའི་མདོའི་མཆན་འགྲེལ།
བསམ་པས་ལུས་ཀྱིས་ལས་དང་སྤྱོད་པ་དང་གཡོ་བ་གང་བྱེད་ན་་་་
ལྟུང་བྱེད་དོ། །འདི་ལ་ཡན་ལག་ལྔ་སྟེ། ཕ་རོལ་པོ་དགེ་སློང་ཉིད་
དང་། གཉི་ག་ལུས་ཀྱི་དབང་པོ་མ་ཉམས་པ་དང་། སྐྱི་གཡའ་བར་
བྱེད་པའི་སེམས་དང༌། ལུས་ཀྱི་ཡན་ལག་གང་ཡང་རུང་བ་ཉིད་
དང་། རེག་པ་ཉིད་དོ། །དེ་ལས་ཡན་ལག་མ་ཚང་བས་ནི་ན་སྨད་དོ། །
ཆུ་ལ་རྩེ་བའི་བསམ་པས་ལུས་ཀྱི་ལས་དང་སྤྱོད་པ་དང་གཡོ་བ་་་་
གང་བྱེད་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ། དགོད་བག་གི་
བསམ་པ་དང་། ཆུའི་ཡུལ་དུ་དང་། ལྟེ་བ་ནུབ་པ་ཉིད་དང༌། རྩེ་བ་
རྗེས་སུ་སྒྲུབ་པ་དང་། བྱེད་དམ་བྱེད་དུ་བཅུག་པའོ། །དེ་ལས་ཡན་
ལག་མ་ཚང་བས་ནི་ན་སྨད་དོ། །ཡང་དགེ་སློང་གང་འཁྲིག་པ་
བསྟེན་པའི་མཐུ་དང་ལྡན་པའི་བུད་མེད་ཀྱི་ཡུལ་དང་ལྷན་ཅིག་
གནས་སུ་མཚན་མོ་གློས་ཕབ་སྟེ་ཉལ་ན་ལྟུང་བྱེད་དོ། །འདི་ལ་
ཡན་ལག་ལྔ་སྟེ། བུད་མེད་འཁྲིག་པའི་ཆོས་བསྟེན་ནུས་པ་ཉིད་དང་།
གནས་གཅིག་ཏུ་དང་། མཚན་མོ་ཉིད་དང་། གཉིད་ལོག་པ་ཉིད་
དང་༑ སྐྱ་རེངས་འཆར་བ་ཉིད་དོ། །དེ་ལས་ཡན་ལག་མ་ཚང་བས་ནི་
ན་སྨད་དོ། །ཡང་དགེ་སློང་གང་དགེ་སློང་ལ་སྔངས་པར་བྱེད་
དམ༑ སྔངས་པར་བྱེད་དུ་འཇུག་ན་ཐ་ན་བཞད་གད་བྱ་བར་
བསམས་ཀྱང་རུང་སྟེ་ལྟུང་བྱེད་དོ། །འདི་ལ་ཡན་ལག་དྲུག་སྟེ།
བསམ་པ་གང་ཡང་རུང་བ་ཉིད་དང་། དགེ་སློང་ཉིད་དང་། སྔངས་
པར་འདོད་པ་དང༌། འཇིགས་པའི་རྒྱུ་གང་ཡང་རུང་བ་ཉིད་དང་།
93



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བདག་གམ་བསྐོས་པས་བརྗོད་པ་དང་། དོན་གོ་བའོ། །དེ་ལས་ཡན་
ལག་མ་ཚང་བས་ནི་ན་སྨད་དོ། །ཡང་དགེ་སློང་གང་དགེ་སློང་
ངམ༑ དགེ་སློང་མའམ། དགེ་སློབ་མའམ། དགེ་ཚུལ་ལམ།
དགེ་ཚུལ་མའི་ལྷུང་བཟེད་དམ། ཆོས་གོས་སམ། དྲ་བའམ།
ཕོར་བུའམ། སྐེ་རགས་སམ། དགེ་སྦྱོང་གི་འཚོ་བའི་ཡོ་བྱད་
གང་ཡང་རུང་བ་སྦེད་དམ། སྦེད་དུ་འཇུག་ན་ཕན་པར་འདོད
པས་སྦེད་པ་དེ་འདྲ་བའི་རྐྱེན་མ་གཏོགས་ཏེ་ལྟུང་བྱེད་དོ། །
འདི་ལ་ཡན་ལག་ལྔ་སྟེ། ཐོ་འཚམ་པའི་བསམ་པ་དང་། རབ་ཏུ་བྱུང་
བ་འདི་ལ་དང་། དེའི་ཡོ་བྱད་གང་ཡང་རུང་བ་དང་། སྦེད་དམ་སྦེད་
དུ་འཇུག་པ་དང༌། ཕན་པར་འདོད་པ་མ་གཏོགས་པའོ། །དེ་ལས་
ཡན་ལག་མ་ཚང་བས་ནི་ན་སྨད་དོ། །ཡང་དགེ་སློང་གང་དགེ་
སློང་ལ་གོས་བླང་བ་མེད་པར་བྱིན་ནས། དེའི་འོག་ཏུ་མ་བསླང་
བར་གདེང་མེད་པར་སྤྱོད་ན་ལྟུང་བྱེད་དོ། །འདི་ལ་ཡན་ལག་
ལྔ་སྟེ། དགེ་སློང་གི་དང་། གོས་ཉིད་དང་། རང་གིས་བྱིན་པ་དང་།
གནང་བའི་གདེང་མེད་པར་རང་གི་བློས་ཉེ་བར་འཚོ་བ་དང་། དེ་
དགའ་བར་མི་འགྱུར་བའོ། །དེ་ལས་ཡན་ལག་མ་ཚང་བས་ནི་ན་
སྨད་དོ། །ཡང་དགེ་སློང་གང་ཁྲོས་ཤིང་ཞེ་སྡང་བར་གྱུར་ནས།
དགེ་སློང་དག་པ་གཞི་དེའི་ལྟུང་བ་མེད་པ་ལ་མཐོང་བ་དང་་་་
ཐོས་པ་དང་དོགས་པའི་གཞི་མེད་པར་དགེ་འདུན་ལྷག་མའི་་ ་༌
ཆོས་ཀྱིས་སྐུར་པ་འདེབས་ན་ལྟུང་བྱེད་དོ། །འདི་ལ་ཡན་ལག་ལྔ་
94



སོ་སོར་ཐར་པའི་མདོའི་མཆན་འགྲེལ།
སྟེ༑ སྐུར་པར་འདེབས་པར་འདོད་པ་དང་། དགེ་སློང་ཉིད་དང་།
འདུ་ཤེས་བསྒྱུར་བ་དང་། དགེ་འདུན་ལྷག་མའི་ཆོས་ཀྱིས་དང་།
གསལ་བའམ་བག་ཙམ་གྱིས་བརྗོད་པའོ། །དེ་ལས་ཡན་ལག་མ་ཚང་
བས་ནི་ན་སྨད་དོ། །ཡང་དགེ་སློང་གང་སྐྱེས་པ་མེད་པར་བུད་
མེད་འཁྲིག་པའི་ཆོས་བསྟེན་ནུས་པ་དང་ལྷན་ཅིག་འགྲོན་ལམ་་་
དུ་འགྲོ་ན་ཐ་ན་གྲོང་བར་དུ་ཡང་རུང་སྟེ་ལྟུང་བྱེད་དོ། །འདི་
ལ་ཡན་ལག་ལྔ་སྟེ། བུད་མེད་འཁྲིག་པ་བསྟེན་པའི་མཐུ་ཡོད་པ་ཉིད་
དང་། ལམ་དུ་འགྲོ་བ་ཉིད་དང་། འཇིགས་པའི་བསེལ་བྱེད་པ་
སོགས་མ་ཡིན་པ་དང༌། རིག་པའི་སྐྱེས་པ་མེད་པ་དང་། རྒྱང་གྲགས་
ཀྱི་མཐའ་ལས་འདས་པའོ། །དེ་ལས་ཡན་ལག་མ་ཚང་བས་ནི་ན་
སྨད་དོ།། །།
སྡོམ་ལ། རྐུན་མ་དང་ལྷན་ཅིག་འགྲོ་བ་དང་ཉི་ཤུ་མ་ལོན་པ་
བསྙེན་པར་རྫོགས་པར་བྱེད་པ་དང་། ས་རྐོ་བ་དང་མགྲོན་དུ་
གཉེར་བ་ལས་རིང་དུ་འདུག་པ་དང་བསླབ་པ་ལ་ཉེ་བར་འཇོག་་་
པ་སྤོང་བ་དང་། འཐབ་པ་ལ་ཉན་པ་དང་མི་སྨྲ་བར་འགྲོ་བ་།
དང་༑ མི་གུས་པའི་ཚུལ་དང་ཆང་འཐུང་བ་དང་དུས་མིན་པར་
འགྲོ་བའོ། །ཡང་དགེ་སློང་གང་དོན་མཐུན་པ་རྐུན་མ་དང་
ལྷན་ཅིག་དགོན་པའི་འགྲོན་ལམ་དུ་འགྲོ་ན་ཐ་ན་གྲོང་བར་དུ་
ཡང་རུང་སྟེ་ལྟུང་བྱེད་དོ། །འདི་ལ་ཡན་ལག་ལྔ་སྟེ། རྐུན་མའམ་
ཤོ་གམ་འདྲལ་བའི་ཚོང་པ་དག་དང་། ལམ་དུ་འགྲོ་བ་དང་།འ
མ
95



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འཇིགས་པའི་བསེལ་བྱེད་པ་སོགས་མ་ཡིན་པ་དང་ཟོལ་བ་དང་རྐུ་་་
ཐབས་སུ་གནས་པ་མ་གཏོགས་པ་དང་། རྒྱང་གྲགས་ཀྱི་མཐའ་ལས་
འདས་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །ཡང་
དགེ་སློང་གང་གང་ཟག་ལོ་ཉི་ཤུ་མ་ལོན་པ་དགེ་སློང་གི་་་༌
དངོས་པོར་གསོལ་བ་དང་བཞིའི་ལས་ཀྱིས་བསྙེན་པར་རྫོགས་་་
པར་བྱས་ན་ལྟུང་བྱེད་དོ། །འདི་ལ་ཡན་ལག་བཞི་སྟེ། ཉི་ཤུ་མ་
ལོན་པ་དང་། དེར་འདུ་ཤེས་པ་དང་། མཁན་པོ་ཉིད་བྱེད་པ་དང་།
བསྙེན་པར་རྫོགས་པར་བྱེད་པའོ། །དེ་ལས་ཡན་ལག་མ་ཚང་བས་ནི་
ན་སྨད་དོ། [གང་ཟག་དེ་ཡང་བསྙེན་པར་རྫོགས་པར་མི་
འགྱུར་ལ། དེ་ན་དགེ་སློང་གང་འཁོད་པ་དེ་དག་ཀྱང་སྨད་པར་
འགྱུར་བ་ཡིན་ཏེ། དེ་ལ་དེ་ནི་ཆོ་ག་སྟེ་ངེས་པའི་རྗེས་སུ་མཐུན་
པའི་ཆོས་ཡིན་ནོ། །ཡང་དགེ་སློང་གང་རང་གི་ལག་གིས་ས་
རྐོའམ་རྐོར་འཇུག་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ།
དགོས་པའི་དབང་གིས་ཐུར་མ་སོར་བཞི་འཛུག་པ་མ་གཏོགས་པ་་་་
དང་༑ ས་འཐས་པ་ཉིད་དང༌། དེར་འདུ་ཤེས་པ་ཉིད་དང་། གཞིག་
པའི་བློ་ཉིད་དང་། རྐོའམ་རྐོར་བཅུག་པའོ། །དེ་ལས་ཡན་ལག་མ་
ཚང་བས་ནི་ན་སྨད་དོ། །དགེ་སློང་གིས་ཟླ་བ་བཞིར་མགྲོན་དུ་
བོས་པ་ཁས་བླངས་ཏེ་བདག་གིར་བྱའོ། །དེ་ལས་ལྷག་པར་
བདག་གིར་བྱེད་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ། དགེ་
སློང་མི་ན་བ་ཉིད་དང་། སྦྱིན་བདག་ཉེ་དུ་མ་ཡིན་པ་ཉིད་དང་། །མ
96



སོ་སོར་ཐར་པའི་མདོའི་མཆན་འགྲེལ།
དུས་མ་གཏོགས་པ་ཉིད་དང་། སྔར་མགྲོན་དུ་བོས་པ་ལས་བསླང་བ་
ཉིད་དང་། ཟོས་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །
དགེ་སློང་རྣམས་སོ་སོར་མགྲོན་དུ་བོས་པ་དང་། སྦྱིན་བདག་
གཅིག་གིས་ཡང་དང་ཡང་མགྲོན་དུ་བོས་པ་དང་། ཟླ་བ་བཞི་
ལས་ལྷག་པའི་དུས་ཀྱིས་མགྲོན་དུ་བོས་པ་དང་། དུས་རྟག་ཏུ་
མགྲོན་དུ་བོས་པ་ནི་མ་གཏོགས་ཏེ་དེ་ལ་དེ་ནི་གནང་བའི་་་་
དུས་ཡིན་ནོ། །ཡང་དགེ་སློང་གང་དགེ་སློང་རྣམས་ཀྱིས་ཚེ་
དང་ལྡན་པ་ཁྱོད་ཀྱིས་བསླབ་པ་འདི་དང་འདི་འདྲ་བ་ལ་་་་་་
བསླབ་པར་བྱའོ་ཞེས་བསྒོ་བ་ན་དེ་དག་ལ་འདི་སྐད་ཅེས།
བདག་དགེ་སློང་མདོ་སྡེ་འཛིན་པ་དང་། འདུལ་བ་འཛིན་པ་
དང་། མ་མོ་འཛིན་པ་རྣམས་ལ་འདྲི་བའི་བར་དུ་ཉེས་པར་སྨྲ་
བ་ཉེས་པར་སེམས་པ་ཉེས་པའི་ལས་བྱ་བའི་བྱིས་པ་འདུལ་བ་ལ་་་་
སོགས་པ་འཛིན་པ་མ་ཡིན་པའི་རྨོངས་པ་སྡེ་སྣོད་གསུམ་ལ་མི་
གསལ་བའི་སྡེ་སྣོད་གསུམ་ལ་མི་མཁས་པ་ཁྱོད་ཀྱི་ཚིག་གིས་་
བསླབ་པ་འདི་ལ་མི་སློབ་བོ་ཞེས་ཟེར་ན་ལྟུང་བྱེད་དོ། །འདི་
ལ་ཡན་ལག་ལྔ་སྟེ། བསླབ་པ་ཉེ་བར་འཇོག་པའི་དགེ་སློང་དེ་རྨོངས་
པ་སོགས་མ་ཡིན་པ་དང༌། དེར་འདུ་ཤེས་པ་དང་། དེས་བརྗོད་པ
དང་༑ དེ་ལ་མི་སློབ་པའི་རྒྱུ་མཚན་གྱིས་བཟློག་པ་དང་། གོ་བར་བྱེད་
པ་ལ་སྨད་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །དགེ་
སློང་ཀུན་ཤེས་པར་འདོད་པས་ཀྱང་བསླབ་པ་འདི་ལ་བསླབ་པ་
97



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པར་བྱའོ། །དགེ་སློང་མདོ་སྡེ་འཛིན་པ་དང་། འདུལ་བ་
འཛིན་པ་དང་། མ་མོ་འཛིན་པ་རྣམས་ལ་ཡང་དྲི་བར་བྱ་སྟེ།
དེ་ལ་དེ་ནི་རྗེས་སུ་མཐུན་པའི་ཆོ་ག་ཡིན་ནོ། །ཡང་དགེ་སློང་།
རྣམས་འཐབ་པར་འགྱུར། མཚང་འདྲུ་བར་གྱུར། མི་མཐུན་
པར་འགྱུར། རྩོད་པར་འགྱུར་ཅིང་འཁོད་པ་ལས། དགེ་སློང་
འདི་དག་ཇི་སྐད་ཟེར་བ་དེ་བདག་གིས་མཉན་ཏེ། དེ་དེ་ལྟར་
རྗེས་སུ་ཐ་སྙད་གདགས་པར་བྱའོ། །སྙམ་པ་དེ་ཉིད་རྐྱེན་དུ་
བྱས་ཏེ། ཅང་མི་སྨྲ་བར་ཉན་ནས་འདུག་ན་ལྟུང་བྱེད་དོ། །
འདི་ལ་ཡན་ལག་ལྔ་སྟེ། ཕྱོགས་གཉིས་ཀ་དགེ་སློང་དང་། རྩོད་པ་
གང་ཡང་རུང་བའི་གྲོས་བྱེད་པ་དང་། འཁྲུག་ལོང་བྱ་བ་ལ་གཞོལ་
བ་ཉིད་དང༌། ཉན་རྣས་འདུག་པ་དང་། དོན་གོ་བའོ། །དེ་ལས་ཡན་
ལག་མ་ཚང་བས་ནི་ན་སྨད་དོ། །ཡང་དགེ་སློང་གང་དགེ་འདུན་
གྱི་ཆོས་དང་ལྡན་པའི་གཏམ་གསོལ་བའི་ལས་དང་། གསོལ་བ་
དང་གཉིས་ཀྱི་ལས་དང་། གསོལ་བ་དང་བཞིའི་ལས་ཀྱིས་རྣམ་པར་
གཏན་ལ་འབེབས་པ་བྱུང་བ་ན། ཅང་མི་སྨྲ་བར་སྟན་ལས་
ལངས་ཏེ་འགྲོ་ཞིང་དགེ་སློང་དྲུང་ན་འདུག་པ་ལ་མི་སྨྲ་ན།
གནས་ཁང་མེས་ཚིག་པ་ལ་སོགས་པ་དེ་འདྲ་བའི་རྐྱེན་མ་་་་་་་་་
གཏོགས་ཏེ་ལྟུང་བྱེད་དོ། །འདི་ལ་ཡན་ལག་དྲུག་སྟེ། དགེ་འདུན་
གྱི་ཆོས་དང་མཐུན་པའི་ལས་དང་། བདག་ཉིད་དེར་འདུས་པ་དང་།
དགེ་སློང་འཁོད་པ་ལ་མ་སྨྲས་པ་དང་། བརྟད་པའི་བྱ་བ་མ་བྱུང་བ་
98



སོ་སོར་ཐར་པའི་མདོའི་མཆན་འགྲེལ།
པ
བཉིད་དང་། ཐོས་པའི་ཉེ་འཁོར་ལས་འདས་པར་འདོད་པ་དང་།
ཐོས་པའི་ཉེ་འཁོར་ལས་འདས་པའོ། །དེ་ལས་ཡན་ལག་མ་ཚང་བས་
ནི་ན་སྨད་དོ། །དེ་བཞིན་གཤེགས་པའི་ཉན་ཐོས་ཀྱི་དགེ་འདུན་
དང་། དེའི་ཐ་སྙད་པ་ལ་གུས་པར་མི་བྱ་བར་དེའི་ཚིག་དང་འགལ་
བར་བྱེད་ན་ལྟུང་བྱེད་དོ། །འདི་ལ་ཡན་ལག་ལྔ་སྟེ། དགེ་འདུན་གྱི་
ཐ་སྙད་པའི་ཚིག་ལ་སོགས་པ་དང་། ཆོས་དང་ལྡན་པ་ཉིད་དང་། མ་
གུས་པས་ཤད་ཀྱིས་སྦྱང་བ་མེད་པ་དང་། ལོག་ཐབས་ཀྱི་བསམ་པ་
དང་༑ འགལ་བར་བྱེད་པའོ། །དེ་ལས་ཡན་ལག་མ་ཚང་བས་ནི་ན་
སྨད་དོ། །འབྲུའི་ཆང་དང་། བཅོས་པའི་ཆང་མྱོས་པར་འགྱུར་
བ་འཐུང་ན་ལྟུང་བྱེད་དོ། །འདི་ལ་ཡན་ལག་བཞི་སྟེ། མྱོས་པར་
འགྱུར་བ་ཉིད་དང་། དེ་ཉམས་པར་མ་བྱས་པ་དང་། འཐུང་བ་དང་།
མགུལ་དུ་མིད་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །
ཡང་དགེ་སློང་གང་དུས་མ་ཡིན་པར་ཕྱེད་ཡོལ་ནས་སྐྱ་རེངས་་་
མ་ཤར་གྱི་བར་གྲོང་དུ་འཇུག་ཅིང་དེ་ན་དགེ་སློང་གང་འདུག་་
པ་ལ་མི་སྨྲ་ན། གནས་ཁང་མེས་ཚིག་པ་ལ་སོགས་པ་དེ་འདྲ་བའི་
རྐྱེན་མ་གཏོགས་ཏེ་ལྟུང་བྱེད་དོ། །འདི་ལ་ཡན་ལག་བདུན་སྟེ།
དུས་མ་ཡིན་པ་དང་། དེར་འདུ་ཤེས་པ་དང་། དགེ་སློང་འཁོད་པ་ལ་
མ་སྨྲས་པ་དང་། བརྟད་པའི་བྱ་བ་མ་བྱུང་བ་དང་། རྫུ་འཕྲུལ་གྱིས་
འགྲོ་བ་མ་ཡིན་པ་དང་། གྲོང་ཉིད་དང་། དེར་ཞུགས་པའོ། །དེ་ལས་
ཡན་ལག་མ་ཚང་བས་ནི་ན་སྨད་དོ།། །།
99



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡོ་སྡོམ་ལ། ཟས་དང་བཅས་པར་རྒྱུ་བ་དང་སྐྱ་རེངས་མ་ཤར་
བར་རྒྱལ་པོའི་ཕོ་བྲང་དུ་འཇུག་པ་དང་ད་གདོད་ཤེས་སོ་ཞེས་་་་་་་
བསླབ་པ་ཁྱད་དུ་གསོད་པ་དང་། ཁབ་རལ་དང་ནི་ཁྲི་རྐང་
དང་༑ ཤིང་བལ་བདལ་དང་གདིང་དང་གཡན་པ་དགབ་པ་།
དང་༑ རས་ཆེན་ལས་གྱུར་པ་དང་བདེ་བར་གཤེགས་པའི་ཆོས་
གོས་ཀྱི་ཚད་ལས་གྱུར་པ་རྣམས་སོ། །ཡང་དགེ་སློང་གང་ཟས་
དང་བཅས་པའི་ཁྱིམ་དུ་བསོད་སྙོམས་ཀྱི་ཕྱིར་མགྲོན་དུ་བོས་་་་
ནས་སྔ་དྲོ་ཁྱིམ་གཉིས་ལས་ལྷག་པར་རྒྱུ་བ་དང་ཕྱི་དྲོ་ཁྱིམ་གསུམ་
ལས་ལྷག་པ་དག་ཏུ་རྒྱུ་ཞིང་ཁྱིམ་པ་འདུག་པ་ལ་མི་བསྒོ་ན།
བྱད་བརླག་པ་ལ་སོགས་པ་དེ་འདྲ་བའི་རྐྱེན་མ་གཏོགས་ཏེ་
ལྟུང་བྱེད་དོ། །འདི་ལ་ཡན་ལག་ལྔ་སྟེ། སྔ་དྲོའི་དུས་དང་། དེའི་
ཚིག་གིས་དགེ་འདུན་སྤྱན་དྲངས་པ་དང༌། སྦྱིན་བདག་ལ་ཟས་བྲིམ་
པར་མ་བསྒོ་བ་དང་། བརྟད་པའི་བྱ་བ་མ་བྱུང་བ་དང༌། ཁྱིམ་གསུམ་
ལ་སོགས་པར་སོན་པའོ། །ཡང་ན་ཡན་ལག་གསུམ་སྟེ། ཕྱི་དྲོའི་དུས་
དང་། བརྟད་པའི་བྱ་བ་མ་བྱུང་བ་དང་། ཁྱིམ་བཞིའི་ལ་སོགས་པར་
སོན་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ། །ཡང་དགེ་
སློང་གང་ནམ་མ་ལངས་སྐྱ་རེངས་ཐ་མ་མ་ཤར་བར་རིན་པོ་་་
ཆེ་དག་གམ། རིན་པོ་ཆེར་སྨོས་པ་དག་མ་བསྡུས་པར་རྒྱལ་པོ་
རྒྱལ་རིགས་སྤྱི་བོར་དབང་བསྐུར་བའི་གྲོང་ཁྱེར་དང་རྒྱལ་པོའི་་
ཕོ་བྲང་དང་བཙུན་མོའི་འཁོར་དུ་སྒོ་གཏན་ནམ། སྒོ་གཏན་གྱི་མ
100



སོ་སོར་ཐར་པའི་མདོའི་མཆན་འགྲེལ།
བ།ཉེ་འཁོར་ལས་འདས་ན་སྲོག་དང་ཚངས་པར་སྤྱོད་པའི་བར་
ཆད་དང་གདུལ་བའི་དབང་ལ་སོགས་པ་དེ་འདྲ་བའི་རྐྱེན་མ་་་་་
གཏོགས་ཏེ་ལྟུང་བྱེད་དོ། །འདི་ལ་ཡན་ལག་ལྔ་སྟེ། གདུལ་བའི་
དབང་ལ་སོགས་པ་མ་ཡིན་པ་ཉིད་དང་། རྒྱལ་པོའི་ཕོ་བྲང་གི་
གནས་གང་ཡང་རུང་བ་དང་། ནམ་མ་ལངས་པ་དང་། དེར་འདུ་
ཤེས་པ་དང་། ཉེ་འཁོར་ལས་འདས་པའོ། །དེ་ལས་ཡན་ལག་མ་ཚང་
བས་ནི་ན་སྨད་དོ། །ཡང་དགེ་སློང་གང་ཟླ་བ་ཕྱེད་ཕྱེད་ཅིང་སོ་
སོར་ཐར་པའི་མདོ་གདོན་པ་ལྔ་པོ་འདོན་པའི་ཚེ་འདི་སྐད་་་
ཅེས༑ ཚེ་དང་ལྡན་པ་དག་འདི་ལྟར་བསླབ་པའི་གཞིའི་ཆོས་
འདི་ཡང་སོ་སོར་ཐར་པའི་མདོའི་ནང་དུ་གཏོགས། མདོའི་
ནང་དུ་འདུས་པར་བདག་གིས་ད་གདོད་ཤེས་སོ་ཞེས་ཟེར་་་
ན༑ དེ་ལ་གལ་ཏེ་དགེ་སློང་རྣམས་ཀྱིས་ཀྱང་ཚེ་དང་ལྡན་པ་
འདི་སྔོན་གསོ་སྦྱོང་གི་ལས་ལ་ལན་གཉིས་སམ་གསུམ་གྱི་ཚེ་་་
འདུག་པར་ཤེས་ཤིང་ལན་མང་དུ་འདུག་པར་ཤེས་པ་ལྟ་ཅི་
སྨོས་ན། ཚེ་དང་ལྡན་པ་དེ་མི་ཤེས་པས་ལྟུང་བ་ལས་མི་གྲོལ་
བས་དེ་ལྟུང་བ་གང་བྱུང་བ་དེ་ཆོས་བཞིན་དུ་འཆགས་པར་་་
བྱེད་དུ་གཞུག་གི་སྟེང་དུ་ཁྱོད་ཟླ་བ་ཕྱེད་ཕྱེད་ཅིང་སོ་སོར་་་
ཐར་པའི་མདོ་འདོན་པ་གདོན་པའི་ཚེ་གུས་པར་བྱས་ཏེ་་་་
ཆོས་ཉན་པར་མི་བྱེད། བླ་མར་བྱས་ཏེ་མི་བྱེད། རུ་ཤིང་ལྟར་
བྱས་ཏེ་མི་བྱེད། ཡིད་ལ་བྱས་ཏེ་མི་བྱེད། སེམས་རྩེ་གཅིག་ཏུ་མ
101



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མི་བྱེད། རྣ་བ་གཏད་པའམ་བླགས་ཏེ་མི་བྱེད། སེམས་ཐམས་
ཅད་ཀྱི་བསམས་ཏེ་ཆོས་ཉན་པར་མི་བྱེད་པས་ཚེ་དང་ལྡན་་་
པ་ཁྱོད་ཀྱིས་མ་རྙེད་དེ། རྙེད་པ་མ་ཡིན་ཞིང་ཉེས་པ་རྙེད་དེ་
ལེགས་པ་རྙེད་པ་མ་ཡིན་ནོ་ཞེས་འགྱོད་པར་བྱའོ། །ཚེ་དང་
ལྡན་པ་དེ་ལ་འགྱོད་པར་བྱ་བ་ནི་དེ་ཡིན་ཏེ་འདི་ཡང་ལྟུང་་་་
བྱེད་དོ། །འདི་ལ་ཡན་ལག་ལྔ་སྟེ། སྔར་གསོ་སྦྱོང་ལན་གཉིས་ཉམས་
སུ་མྱོང་བ་དང༌། ཡིད་རབ་ཏུ་རྨོངས་པ་མ་ཡིན་པ་དང་། མདོ་འདོན་
པའི་དུས་སུ་དང༌། འདུལ་བར་གཏོགས་པའི་བསླབ་པའི་གཞི་དང་།
དེ་ཁྱད་དུ་གསོད་པའོ། །དེ་ལས་ཡན་ལག་མ་ཚང་བས་ནི་ན་སྨད་དོ།།
ཡང་དགེ་སློང་གང་བ་སོའམ་རུས་པའམ། རྭའི་ཁབ་རལ་
བྱེད་དམ་བྱེད་དུ་འཇུག་ན་དངོས་པོ་དེ་བཅག་ནས་བཤགས་
དགོས་པའི་ལྟུང་བྱེད་དོ། །འདི་ལ་ཡན་ལག་ལྔ་སྟེ། འདོད་ཞེན་གྱི་
བསམ་པ་ཉིད་དང་། རིན་པོ་ཆེ་དང་གནང་བའི་རྫས་མ་གཏོགས་པ་
དང་། བ་སོའམ་རུས་པའམ་ལྕགས་ལ་སོགས་པ་དང་། གཞན་གྱིས་
བྱས་པ་རྙེད་པ་མ་ཡིན་པ་དང༌། རང་གིས་བྱེད་དམ་བྱེད་དུ་བཅུག་
པའོ༑ །དེ་ལས་ཡན་ལག་མ་ཚང་བས་ནི་ན་སྨད་དོ། །ཡང་དགེ་སློང་
གིས་དགེ་འདུན་གྱི་ཁྲིའམ་ཁྲིའུ་བྱེད་དུ་འཇུག་ན་རྩ་བ་བུ་་་་་
གར་གཞུག་པ་མ་གཏོགས་པར་བདེ་བར་གཤེགས་པའི་སོར་་
བརྒྱད་ཀྱི་སྟེ་ཚད་དང་ལྡན་པའི་ཁྲུ་གང་གི་ཚད་ཙམ་དུ་བྱེད་དུ་་་་
གཞུག་པར་བྱའོ། །དེ་ལས་ལྷག་པར་བྱེད་དུ་འཇུག་ན་དངོས་
102



སོ་སོར་ཐར་པའི་མདོའི་མཆན་འགྲེལ།
པོ་དེ་བཅད་ནས་བཤགས་དགོས་པའི་ལྟུང་བྱེད་དོ། །འདི་ལ་
ཡན་ལག་བཞི་སྟེ། དགེ་འདུན་གྱི་ཁྲིའམ་ཁྲིའུ་གང་ཡང་རུང་བ་ཉིད་
དང་། ཁྲུ་གང་ལས་ལྷག་པ་ཉིད་དང་། དེར་འདུ་ཤེས་པ་དང་། བྱེད་
དམ་བྱེད་དུ་འཇུག་པའོ། །དེ་ལས་ཡན་ལག་མ་ཚང་བས་ནི་ན་སྨད་
དོ༑ །ཡང་དགེ་སློང་གང་དགེ་འདུན་གྱི་ཁྲིའམ་ཁྲིའུ་ལ་ཤིང་
བལ་བདལ་ལམ། བདལ་དུ་འཇུག་ན་དངོས་པོ་བསྡུས་ནས་
བཤགས་དགོས་པའི་ལྟུང་བྱེད་དོ། །འདི་ལ་ཡན་ལག་ལྔ་སྟེ། དགེ་
འདུན་གྱི་གནས་མལ་གང་ཡང་རུང་བ་དང༌། ཤིང་བལ་གང་ཡང་
རུང་བ་དང་། ལུས་དང་གོས་མ་རུང་བར་གྱུར་པ་དང་། ཞེ་དཀུ་བའི་
བསམ་པ་དང་། བདལ་བའོ། །དེ་ལས་ཡན་ལག་མ་ཚང་བས་ནི་ན་
སྨད་དོ། །དགེ་སློང་གིས་གདིང་བ་བྱེད་དུ་འཇུག་ན་ཚད་
བཞིན་དུ་བྱེད་དུ་ཆུག་ཅིག །དེ་ལ་གདིང་བའི་ཚད་ནི་འདི་
ཡིན་ཏེ། སྲིད་དུ་བདེ་བར་གཤེགས་པའི་མཐོའི་མཐོ་དོ་ལ་
ཚད་དང་ལྡན་པའི་ཁྲུ་གསུམ་མོ། །ཞེང་དུ་མཐོ་ཕྱེད་དང་དོ་ལ་
ཚད་དང་ལྡན་པའི་ཁྲུ་དོ་དང་སོར་དྲུག་གོ། །དེའི་མི་ཆོག་ན་སྲིད་དུ་
མཐོ་གང་གིས་བསྲིང་བར་བྱའོ། །དེ་ལས་ལྷག་པར་བྱེད་དུ་
འཇུག་ན་དངོས་པོ་དེ་བཅད་ནས་བཤགས་དགོས་པའི་ལྟུང་་་་་་
བྱེད་དོ། །འདི་ལ་ཡན་ལག་བཞི་སྟེ། རང་གི་གདིང་བ་ཉིད་དང་།
ཚད་ལས་ལྷག་པ་དང་། རྒྱུ་རུང་བ་ཉིད་དང་། རང་ངམ་བསྐོས་པས་
བྱས་པ་ཉིད་དོ། །དེ་ལས་ཡན་ལག་མ་ཚང་བས་ནི་ན་སྨད་དོ། །ཡང་
103



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བདགེ་སློང་གིས་གཡན་པ་དགབ་པ་བྱེད་དུ་འཇུག་ན་ཚད་་
བཞིན་དུ་བྱེད་དུ་ཆུག་ཅིག །དེ་ལ་གཡན་པ་དགབ་པའི་ཚད་
ནི་འདི་ཡིན་ཏེ། སྲིད་དུ་བདེ་བར་གཤེགས་པའི་མཐོའི་མཐོ་
བཞི་ལ་ཚད་དང་ལྡན་པའི་ཁྲུ་དྲུག་གོ། །ཞེང་དུ་མཐོ་དོ་ལ་ཚད་
དང་ལྡན་པའི་ཁྲུ་གསུམ་མོ། །དེ་ལས་ལྷག་པར་བྱེད་དུ་འཇུག་ན་
དངོས་པོ་དེ་བཅད་ནས་བཤགས་དགོས་པའི་ལྟུང་བྱེད་དོ། །འདི་
ལ་ཡན་ལག་བཞི་སྟེ། རང་གི་གཡན་དགབ་པ་དང་། རྒྱུ་རུང་བ་ཉིད་
དང་༑ ཚད་ལས་ལྷག་པ་དང་། རང་ངམ་བསྐོས་པས་བྱས་པའོ། །དེ་
ལས་ཡན་ལག་མ་ཚང་བས་ནི་ན་སྨད་དོ། །དགེ་སློང་གིས་དབྱར་
གྱི་གོས་རས་ཆེན་བྱེད་དུ་འཇུག་ན་ཚད་བཞིན་དུ་བྱེད་དུ་་་་་
ཆུག་ཅིག །དེ་ལ་དབྱར་གྱི་གོས་རས་ཆེན་གྱི་ཚད་ནི་འདི་ཡིན་
ཏེ༑ སྲིད་དུ་བདེ་བར་གཤེགས་པའི་མཐོའི་མཐོ་དྲུག་ལ་ཚད་
དང་ལྡན་པའི་ཁྲུ་དགུའོ། །ཞེང་དུ་མཐོ་ཕྱེད་དང་གསུམ་མོ་དེ་ལ་
ཚད་དང་ལྡན་པའི་ཁྲུ་གསུམ་དང་སོར་བཅོ་བརྒྱད་དོ། །དེ་ལས་
ལྷག་པར་བྱེད་དུ་འཇུག་ན་དངོས་པོ་དེ་བཅད་ནས་བཤགས་་་་
དགོས་པའི་ལྟུང་བྱེད་དོ། །འདི་ལ་ཡན་ལག་བཞི་སྟེ། རང་གི་
དབྱར་གྱི་གོས་རས་ཆེན་དང་། རྒྱུ་རུང་བ་ཉིད་དང་། ཚད་ལས་ལ
ལྷག་པ་དང་། རང་ངམ་བསྐོས་པས་བྱས་པའོ། །དེ་ལས་ཡན་ལག་མ་
ཚང་བས་ནི་ན་སྨད་དོ། །ཡང་དགེ་སློང་གང་བདེ་བར་གཤེགས་
པའི་ཆོས་གོས་ཀྱི་ཚད་ཀྱི་ཆོས་གོས་བྱེད་དུ་འཇུག་གམ། བདེ་
104



སོ་སོར་ཐར་པའི་མདོའི་མཆན་འགྲེལ།
ལབར་གཤེགས་པའི་ཆོས་གོས་དེ་ལས་ཚད་ཀྱིས་ལྷག་པར་བྱེད་
དུ་འཇུག་ན་ལྟུང་བྱེད་དོ། །འདི་ལ་ཡན་ལག་བཞི་སྟེ། བདེ་བར་
གཤེགས་པའི་སྐུའི་ཚད་ཀྱིས་ལུས་མེད་པ་དང་། བདེ་བར་གཤེགས་
པའི་ཆོས་གོས་ཀྱི་ཚད་དང་དེ་ལས་ལྷག་པ་དང་། རྒྱུ་རུང་བ་ཉིད་
དང་། རང་ངམ་བསྐོས་པས་བྱས་པའོ། །དེ་ལས་ཡན་ལག་མ་ཚང་
བས་ནི་ན་སྨད་དོ། །དེ་ལ་བདེ་བར་གཤེགས་པའི་ཆོས་གོས་ཀྱི་
ཚད་ནི་འདི་ཡིན་ཏེ། སྲིད་དུ་བདེ་བར་གཤེགས་པའི་མཐོའི་
མཐོ་བཅུ་སྟེ་ཚད་དང་ལྡན་པའི་ཁྲུ་བཅོ་ལྔའོ། །ཞེང་དུ་མཐོ་དྲུག་
སྟེ་ཚད་དང་ལྡན་པའི་ཁྲུ་དགུའོ། །དེ་ལ་འདི་ནི་བདེ་བར་
གཤེགས་པའི་ཆོས་གོས་ཀྱི་ཚད་དོ། །ཚེ་དང་ལྡན་པ་དག་
བདག་གིས་ལྟུང་བྱེད་ཀྱི་ཆོས་དགུ་བཅུ་པོ་དག་བཏོན་ཟིན་་་
ཏོ། །དེ་ལ་བདག་གིས་ཚེ་དང་ལྡན་པ་དག་ལ་ཅི་འདི་ལ་ཁྱེད་
ཡོངས་སུ་དག་གམ་ཞེས་དྲིའོ། །ཅི་འདི་ལ་ཁྱེད་ཡོངས་སུ་
དག་གམ་ཞེས་ལན་གཉིས་ལན་གསུམ་དུ་དྲིའོ། །འདི་ལ་ཚེ་
དང་ལྡན་པ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་་
དེ་དེ་བཞིན་དུ་འཛིན་ཏོ།། །།
སྡོམ་ལ། གྲོང་དུ་དགེ་སློང་མ་ལས་ལེན་པ་དང་ཁྱིམ་གཞན་
ཉིད་དུ་དགེ་སློང་མས་བྲིམ་པ་མ་བཟློག་པ་དང་ནི། བསླབ་པ་
དྲལ་ཏེ་འཇུག་པ་རྣམས་དང་དགོན་པ་ནི་ནགས་སམ་བརྟགས་་་་
པ་ལས་སོ་སོར་བཤགས་པ་སྟེ། སངས་རྒྱས་ཕན་པ་གསུངས་པ་
105



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡིས། །སོ་སོར་བཤགས་པར་བྱ་བར་བཞིར་གསུངས་སོ། །ཚེ་
དང་ལྡན་པ་དག་སོ་སོར་བཤགས་པར་བྱ་བའི་ཆོས་བཞི་པོ་་
འདི་དག་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་་
གདོན་པ་ལས་འབྱུང་ངོ་། །ཡང་དགེ་སློང་གང་དགེ་སློང་མ་
ཉེ་དུ་མ་ཡིན་པ་ལམ་པོ་ཆེ་ན་འདུག་པ་བསོད་སྙོམས་ཀྱི་ཕྱིར་
གྲོང་དུ་འགྲོ་བ་ལས་བཅའ་བ་ལྔ་དང་བཟའ་བ་ལྔ་གང་ཡང་
རུང་བ་རང་གི་ལག་གིས་བྱིན་ལེན་སྟོབ་པ་བླངས་ཏེ་འཆའ་་་་་
བའམ། ཟ་ན་དགེ་སློང་དེས་གྲོང་གི་ཕྱི་རོལ་ཀུན་དགའ་ར་
བར་སོང་སྟེ། དེར་དགེ་སློང་འཁོད་པ་རྣམས་ལ་ཚེ་དང་ལྡན་
པ་དག་བདག་ལ་སྨད་པའི་གནས་ཚུལ་དང་མི་མཐུན་པས་མི་་་
རིགས་པར་སོ་སོར་བཤགས་པར་བྱ་བ་བྱུང་གིས་ཆོས་དེ་སོ་་
སོར་འཆགས་སོ་ཞེས་སོ་སོར་བཤགས་པར་བྱ་སྟེ། ཆོས་འདི་
ནི་སོ་སོར་བཤགས་པར་བྱ་བའོ། །འདི་ལ་ཡན་ལག་ལྔ་སྟེ། དགེ་
སློང་མ་ཉེ་དུ་མ་ཡིན་པ་ཉིད་དང་། དེར་འདུ་ཤེས་པ་ཉིད་དང་།
གཉིས་ཀ་ལམ་པོ་ཆེའམ་གྲོང་ན་འདུག་པ་དང་། ཟས་དང་། རང་གི་
ལག་གིས་ས་བླངས་ཏེ་ཟོས་པའོ། །དེ་ལས་ཡན་ལག་མ་ཚང་བས་ནི་ན་
སྨད་དོ། །དགེ་སློང་རབ་ཏུ་མང་པོ་དག་ཁྱིམ་རྣམས་སུ་མགྲོན་
དུ་བོས་ནས་ཟན་ཟ་བའི་ཚེ་ན། གལ་ཏེ་དགེ་སློང་མ་ཞིག་
འདི་ལ་ནི་བཅའ་བ་བྱིན་ཅིག །འདི་ལ་ནི་འབྲས་ཆན་བྱིན་
ཅིག །འདི་ལ་ནི་སྲན་ཚོད་བྱིན་ཅིག །འདི་ལ་ནི་བཏུང་བ་
106



སོ་སོར་ཐར་པའི་མདོའི་མཆན་འགྲེལ།
བྱིན་ཅིག །ཡང་བྱིན་ཅིག་ཅེས་བསྒོ་ཞིང་འདུག་ན། དགེ་སློང་
མ་དེ་ལ་དགེ་སློང་དེ་རྣམས་ཀྱིས་འདི་སྐད་ཅེས། སྲིང་མོ་ཁྱོད་
དགེ་སློང་རྣམས་ཟན་ཟ་བའི་བར་དུ་རེ་ཞིག་སྡོད་ཅིག་ཅེས་་་
བསྒོ་བར་བྱའོ། །གལ་ཏེ་དགེ་སློང་གཅིག་གིས་ཀྱང་དགེ་སློང་
མ་དེ་ལ་དེ་སྐད་ཅེས་སྨྲ་མ་སྤོབས་ན། དགེ་སློང་དེ་དག་
ཐམས་ཅད་ཀྱིས་ཕྱི་རོལ་ཀུན་དགའ་ར་བར་སོང་སྟེ། དགེ་
སློང་རྣམས་ལ་ཚེ་དང་ལྡན་པ་དག་བདག་ཅག་ལ་སྨད་པའི་
གནས་མི་རིགས་པ་སོ་སོར་བཤགས་པར་བྱ་བ་བྱུང་གིས་་་་་
ཆོས་དེ་སོ་སོར་འཆགས་སོ་ཞེས་སོ་སོར་བཤགས་པར་བྱ་སྟེ།
ཆོས་འདི་ཡང་སོ་སོར་བཤགས་པར་བྱ་བའོ། །འདི་ལ་ཡན་
ལག་ལྔ་སྟེ། སྦྱིན་བདག་གིས་ཟན་སྦྱར་བ་ཉིད་དང་། དགེ་སློང་
གསུམ་ཡན་ཆད་མགྲོན་དུ་བོས་པ་དང་། དགེ་སློང་མ་དེའི་ཚིག་གིས་
མགྲོན་དུ་བོས་པ་སོགས་མ་ཡིན་པ་དང་། ཐག་མི་རིང་བ་ཉིད་དང་།
དེར་འདུ་ཤེས་པས་ཟོས་པའོ། །དེ་ལས་ཡན་ལག་མ་ཚང་བས་ནི་ན་
སྨད་དོ། སློབ་པ་དག་གིས་ཁྱིམ་གང་དག་དགེ་འདུན་གྱི་
བསླབ་པའི་སྡོམ་པས་བསྡོམ་པར་གྱུར་ལ། ཡང་དགེ་སློང་
གང་སློབ་པ་དག་གི་ཁྱིམ་གང་དག་དགེ་འདུན་གྱི་བསླབ་་་་་
པའི་སྡོམ་པས་བསྡོམ་པ་དེ་ལྟ་བུ་དག་ཏུ་སྔར་མགྲོན་དུ་མ་་
བོས་པར་སོང་སྟེ། རང་གི་ལག་གིས་བཅའ་བ་དང་བཟའ་བ་
བླངས་ནས་འཆའ་འམ་ཟ་ན། དགེ་སློང་དེས་ཕྱི་རོལ་ཀུན་
107



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
དགའ་ར་བར་སོང་སྟེ། དགེ་སློང་རྣམས་ལ་ཚེ་དང་ལྡན་པ་
དག་བདག་ལ་སྨད་པའི་གནས་མི་རིགས་པ་སོ་སོར་བཤགས་
པར་བྱ་བ་བྱུང་གིས་ཆོས་དེ་སོ་སོར་འཆགས་སོ་ཞེས་སོ་སོར་་
བཤགས་པར་བྱ་སྟེ། ཆོས་འདི་ཡང་སོ་སོར་བཤགས་པར་བྱ་
བའོ༑ །འདི་ལ་ཡན་ལག་ལྔ་སྟེ། ཁྱིམ་པའི་ཁྱིམ་ཉིད་དང༌། སྔར་
མགྲོན་དུ་མ་བོས་པ་ཉིད་དང་། དགེ་འདུན་གྱིས་བསླབ་པའི་སྡོམ་པ་
སྦྱིན་པ་དང་། དེའི་ཁྱིམ་ནས་ག་གོན་དང་ལ་ཕུག་སོགས་མ་གཏོགས་
པའི་བཟའ་བ་དང་བཅའ་བ་རང་གི་ལག་གིས་ལེན་པ་དང་ཟོས
པའོ༑ །དེ་ལས་ཡན་ལག་མ་ཚང་བས་ནི་ན་སྨད་དོ། །དགེ་འདུན་གྱི་
གནས་མལ་དགོན་པ་གང་དག་དོགས་པ་དང་བཅས་པར་་་་
གྲགས་པ། འཇིགས་པ་དང་བཅས་པར་གྲགས་པ། འཇིགས་
པ་ཐ་དད་པས་འཇིགས་སུ་རུང་བ་དང་བཅས་པར་གྲགས་་་་
པར་གྱུར་ལ། ཡང་དགེ་སློང་གང་དགེ་འདུན་གྱི་གནས་མལ་
གྲོང་ནས་རྒྱང་གྲགས་གཅིག་ཕན་ཆད་ཀྱི་དགོན་པ་གང་དག་ཆོམ་
རྐུན་སོགས་ཀྱིས་འཇིགས་པའི་དོགས་པ་དང་བཅས་པར་གྲགས་
པ༑ སེང་གེ་ལ་སོགས་པའི་འཇིགས་པ་དང་བཅས་པར་གྲགས་
པ། སྦྲང་བུ་ལ་སོགས་པའི་འཇིགས་པ་ཐ་དད་པས་འཇིགས་སུ་
རུང་བ་དང་བཅས་པར་གྲགས་པ་དེ་ལྟ་བུ་དག་ཏུ་སྔར་མ་་་་
ཉུལ་བར་ཀུན་དགའ་ར་བའི་ཕྱི་རོལ་དུ་བཅའ་བ་དང་་་
བཟའ་བ་བླངས་ཏེ་འཆའ་འམ་ཟ་ན། དགེ་སློང་དེས་ཕྱི་རོལ་
108



སོ་སོར་ཐར་པའི་མདོའི་མཆན་འགྲེལ།
1
བཀུན་དགའ་ར་བར་སོང་སྟེ། དགེ་སློང་རྣམས་ལ་ཚེ་དང་ལྡན་
པ་དག་བདག་ལ་སྨད་པའི་གནས་མི་རིགས་པ་སོ་སོར་
བཤགས་པར་བྱ་བ་བྱུང་གིས་ཆོས་དེ་སོ་སོར་འཆགས་སོ་་
ཞེས་སོ་སོར་བཤགས་པར་བྱ་སྟེ། ཆོས་འདི་ཡང་སོ་སོར་
བཤགས་པར་བྱ་བའོ། །འདི་ལ་ཡན་ལག་ལྔ་སྟེ། གྲོང་གི་ཕྱི་རོལ་
ནས་རྒྱང་གྲགས་ཀྱི་མཐའ་ཕན་ཆད་དང་། འཇིགས་པ་དང་བཅས་
པ་དང་། དེར་འདུ་ཤེས་པ་དང་། ནགས་མ་ཉུལ་བ་དང་། བཟའ་བ་
དང་བཅའ་བ་དག་བླངས་ཏེ་ཟོས་པའོ། །དེ་ལས་ཡན་ལག་མ་ཚང་
བས་ནི་ན་སྨད་དོ། །ཚེ་དང་ལྡན་པ་དག་བདག་གིས་སོ་སོར་
བཤགས་པར་བྱ་བའི་ཆོས་བཞི་པོ་དག་བཏོན་ཟིན་ཏོ། །དེ་
ལ་བདག་གིས་ཚེ་དང་ལྡན་པ་དག་ལ་ཅི་འདི་ལ་ཁྱེད་ཡོངས་
སུ་དག་གམ་ཞེས་དྲིའོ། །ཅི་འདི་ལ་ཁྱེད་ཡོངས་སུ་དག་གམ་
ཞེས་ལན་གཉིས་ལན་གསུམ་དུ་དྲིའོ། །འདི་ལ་ཚེ་དང་ལྡན་
པ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་་་་་་
བཞིན་དུ་འཛིན་ཏོ།། །།
སྡོམ་ལ། ཤམ་ཐབས་ལ་ནི་རྣམ་བདུན་དང་། །སྟོད་
གཡོགས་ལ་ཡང་རྣམ་གསུམ་དང་། །ཤིན་ཏུ་བསྡོམས་ལ་
སོགས་པ་ལྔ། །མགོ་གཡོགས་ལ་སོགས་རྣམ་པ་ལྔ། །མཆོང་ལ་
སོགས་པ་རྣམ་ལྔ་དང་། །ལུས་ལ་སོགས་པ་རྣམ་པ་ལྔ། །
འདུག་པར་བྱ་བ་དགུ་དག་དང་། །བྱིན་ལེན་བྱ་བ་བརྒྱད་
109



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
རྣམས་སོ། །ཚེ་དང་ལྡན་པ་དག་འདུལ་བ་དང་མི་འགལ་བ་དང་
འཇིག་རྟེན་དང་མི་འགལ་བར་ངེས་པར་འབྱུང་བའི་ཚུལ་ཁྲིམས་ཀྱི་་
རྗེས་སུ་མཐུན་པ་བསླབ་པའི་ཆོས་མང་པོ་བརྒྱ་རྩ་བཅུ་གཉིས་པོ་་
འདི་དག་རྣམས་ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་་
མདོ་འདོན་པ་ལས་འབྱུང་ངོ་། །ཤམ་ཐབས་མཐའ་དང་ཁ་
མཉམ་པར་འདུག་པའི་ཟླུམ་པོར་བགོ་བར་བསླབ་པར་བྱ། འདི་
ནི་མདོར་བཞག་པ་ཡིན་ལ་འོག་མ་དྲུག་ནི་འདིའི་སྤྲོས་པ་ཡིན་ནོ། །
ཤམ་ཐབས་ཧ་ཅང་རྩེངས་ཏེ་པུས་མོ་གཉིས་ལས་གོང་དུ་ཐལ་བ་
མ་ཡིན་པ་དང༌། ཧ་ཅང་འཇོལ་བ་ལོང་བུའི་ཚིགས་ལ་རེག་པ་
མ་ཡིན་པ་དང་། གྲ་གླང་པོ་ཆེའི་སྣ་ལྟར་ནར་བ་མ་ཡིན་པ་
དང་། སྟེང་གི་ཁ་ལོགས་ལྟེ་བའི་གོང་རོལ་དུ་ཏ་ལའི་ལོ་མ་ལྟར།
བལྟབ་པ་མ་ཡིན་པ་དང་། གློ་ནས་འབྲུའི་ཕུར་མ་ལྟར་འབུར་
བ་མ་ཡིན་པ་དང་། ཁ་ལོགས་སུ་སྦྲུལ་མགོའི་གདེངས་ཀ་ལྟར་
ཕྱིར་བྱུང་བ་མ་ཡིན་པ་བགོ་བར་བསླབ་པར་བྱའོ། །ཆོས་གོས་
བླ་གོས་དང་སྣམ་སྦྱར་གཉིས་ཀྱང་མ་མཐར་མཉམ་པར་གྱུར་པའི་་
ཟླུམ་པོར་བགོ་བར་བསླབ་པར་བྱའོ། །ཆོས་གོས་ཧ་ཅང་
བརྩེངས་ཏེ་པུས་མོ་གཉིས་ལས་གོང་དུ་ཐལ་བ་མ་ཡིན་པ་དང་།
ལོང་བུའི་ཚིགས་ལ་རེག་པའི་ཧ་ཅང་འཇོལ་བ་མ་ཡིན་པར་་་་་་
བགོ་བར་བསླབ་པར་བྱའོ། །ལག་པ་དང་རྐང་པ་བསྐྱོད་པ་ལ་
སོགས་པར་མི་བྱ་བར་རྣམ་པར་བརྟགས་ཏེ་ཤིན་ཏུ་བསྡམས་པ་་་
110



སོ་སོར་ཐར་པའི་མདོའི་མཆན་འགྲེལ།
དང་། སྟོད་གཡོགས་དང་སྨད་གཡོགས་ལེགས་པར་བགོས་པ་
དང་༑ ཅ་ཅོའི་སྒྲ་སྐྱུང་བ་དང་། མིག་གཞན་དུ་གཡེང་བར་མི་
བྱ་བ་དང་། མིག་གཉའ་ཤིང་གང་ཙམ་དུ་བལྟ་ཞིང་ཁྱིམ་
གཞན་དག་ཏུ་འགྲོ་བར་བསླབ་པར་བྱའོ། །རས་ལ་སོགས་པས་
མགོ་མི་གཡོགས་པ་དང༌། ཤམ་ཐབས་མི་བརྗེ་བ་དང༌། ཆོས་
གོས་ཕྲག་པའི་ཕྱོགས་སུ་མི་གཟར་བ་དང་། ལག་པ་གཉའ་གོང་
དུ་མི་བསྣོལ་བ་དང་། ལག་པ་ལྟག་པར་མི་བསྣོལ་བར་ཁྱིམ་
གཞན་དུ་འགྲོ་བར་བསླབ་པར་བྱའོ། །རིབ་མ་སོགས་ལ་མི་
མཆོང་བ་དང་། གོམ་པ་ཧ་ཅང་མི་བརྐྱང་བ་དང་། རྟིང་པ་
བཙུག་པའི་ཙོག་པུས་མ་ཡིན་པ་དང་། རྟིང་པ་བཏེགས་ཏེ་བྲང་
བས་མ་ཡིན་པ་དང་། ལག་པ་གཉིས་དཀུར་མི་བརྟེན་པར་
ཁྱིམ་གཞན་དུ་འགྲོ་བར་བསླབ་པར་བྱའོ། །ལུས་ཕན་ཚུན་དུ་
མི་བསྒྱུར་བ་དང་། ལག་པ་ཕན་ཚུན་དུ་མི་དཀྱོག་པ་དང་།
མགོ་གཡས་གཡོན་དུ་མི་བསྒྱུར་བ་དང་། གཞན་དང་ཕྲག་པ་མི་
སྤྲད་པ་དང་། གཞན་དང་ལག་པ་མི་སྦྲེལ་བར་ཁྱིམ་གཞན་དུ་
འགྲོ་བར་བསླབ་པར་བྱའོ། །ཁྱིམ་བདག་གིས་མ་བསྒོ་བར་ཁྱིམ་
གཞན་དུ་སྟན་ལ་མི་འདུག་པར་བསླབ་པར་བྱ། ཁྱིམ་གཞན་
དེར་སྟན་ལ་མ་བརྟགས་པར་དང་གྱ་ཚོམས་སུ་ལུས་ཐམས་་་་་་
ཅད་ཀྱི་ལྗིད་ཀྱིས་མི་དབབ་པ་དང༌། རྐང་པའི་སྟེང་དུ་རྐང་པ་
བཞག་སྟེ་མི་བསྣོལ་བ་དང་། བརླའི་སྟེང་དུ་བརླ་བཞག་སྟེ་མི་བ
111



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བསྣོལ་བ་དང་། རྐང་པའི་ལོང་བུའི་སྟེང་དུ་ལོང་བུ་མི་གཞག་
པ་དང་། རྐང་པ་གཉིས་འགབ་ཀུང་དུ་མི་དགུག་པ་དང༌། བརླ་
ག ཉི ས་ག ཤིབ ས་ཏེ་བྱིན་པ་དང་རྐང་པ་མི་གདང་བ་དང་།
འདོམས་མི་སྣང་བར་ཁྱིམ་གཞན་དུ་སྟན་ལ་འདུག་པར་་་་་་་
བསླབ་པར་བྱའོ། །གྲོང་དང་གཙུག་ལག་ཁང་ལ་སོགས་པ་ཐམས་
ཅད་དུ་ལེགས་པར་ཟས་ཀྱི་བྱིན་ལེན་བླང་བར་བསླབ་པར་བྱ།
འདི་ནི་མདོར་བཞག་པ་ཡིན་ལ་འོག་མ་བདུན་ནི་འདིའི་སྤྲོས་པའོ། །
ལྷུང་བཟེད་ཀྱི་ཁའི་མུ་དང་ཁ་ད་ཆད་དུ་གང་བ་མ་ཡིན་པ་་་་
དང་། ཚོད་མ་ཧ་ཅང་མང་སྟེ་འབྲས་ཆན་སོགས་དང་མཉམ་པ་
མ་ཡིན་པ་དང་། རྒན་གཞོན་གྱི་རིམ་པས་མཐར་ཆགས་སུ་
དང་། ལྷུང་བཟེད་ལ་ཡིད་གཏད་དེ་བལྟ་བ་དང་། བཅའ་བ་
དང་བཟའ་བ་མངོན་སུམ་དུ་མ་འོངས་པར་ལྷུང་བཟེད་མི་་
བཟེད་པ་དང༌། ཡང་ཐོབ་པར་འདོད་པའི་ཕྱིར་འབྲས་ཆན་
གྱིས་ཚོད་མ་མི་དགབ་ལ་ཚོད་མས་འབྲས་ཆན་མི་དགབ་པ་་་་
དང་། བཅའ་བ་དང་བཟའ་བའི་སྣོད་ཀྱི་སྟེང་དུ་ལྷུང་བཟེད་
མི་གཟུང་བར་བསླབ་པར་བྱའོ།། །།
སྡོམ་ལ། ཟས་ལ་ལེགས་པར་བྱ་བ་དྲུག །ཙུག་ཙུག་ལ་
སོགས་རྣམ་པ་ལྔ། །འབྲུ་ནས་ཐ་དད་བྱེད་པ་ལྔ། །ལག་པ་
བལྡག་ལ་སོགས་པ་ལྔ། །རྣམ་པར་འགྱུར་བ་དག་མི་བྱ་བར་
ལེགས་པར་ཟས་བཟའ་བར་བསླབ་པར་བྱའོ། །འདི་ནི་མདོར་
112



སོ་སོར་ཐར་པའི་མདོའི་མཆན་འགྲེལ།
བཞག་པ་དང་འོག་ནས་འབྱུང་བ་རྣམས་ནི་དེའི་སྤྲོས་པའོ། །ཁམ་
ཚད་ཧ་ཅང་ཆུང་བ་མ་ཡིན་པ་དང༌། ཁམ་ཚད་ཧ་ཅང་ཆེ་བ་
མ་ཡིན་པ་དང་། རང་དང་མཐུན་པ་དང་འཇིག་རྟེན་དང་མཐུན་
པའི་ཁམ་རན་པ་དང༌། ཁམ་ཁའི་སྒོར་ཉེ་བར་མ་གྱུར་པས་མ་
གཟས་པར་ཁ་མི་གདང་བ་དང་། ཁ་ཁམ་གྱིས་བཀང་སྟེ་ཚིག་
མི་སྨྲ་བར་བསླབ་པར་བྱའོ། །མངར་བ་ལ་ཙུག་ཙུག་མི་བྱ་བ་
དང་༑ སྐྱུར་བ་ལ་ལྕག་ལྕག་མི་བྱ་བ་དང་། ཚ་བ་ལ་ཧུ་ཧུ་མི་བྱ་
བ་དང་། གྲང་བ་ལ་ཕུ་ཕུ་མི་བྱ་བ་དང་། ལྕེ་ཕྱུང་སྟེ་ལྟ་ཞིང་མཆུ་
གཉིས་ལ་བལྡག་བཞིན་ཟས་མི་བཟའ་བར་བསླབ་པར་བྱའོ། །
འབྲས་ཆན་ལ་སོགས་པའི་འབྲུ་ནས་ཐ་དད་དུ་བཏུ་བར་མི་བྱ་་་་་
བ་དང་། ཟས་ལ་ཁའོ་སྐྱུར་རོ་ཞེས་འཕྱས་མི་གདགས་པ་དང་།
མཁུར་བ་བཀང་སྟེ་གཡས་གཡོན་དུ་མི་སྤོ་བ་དང་། རྐན་སྒྲ་མི་
གཏོགས་པ་དང་། ཁམ་ཕྱེད་ཚལ་དུ་འཕྲོར་མི་བཅད་པར་ཟས་
བཟའ་བར་བསླབ་པར་བྱའོ། །ཟས་ཆགས་པ་ན་ལག་པ་མི་
བལྡག་པ་དང་། ལྷུང་བཟེད་ལ་ཟས་ཆགས་པ་སོར་མོས་མི་
འབྱོག་པ་དང་། ལག་པ་ཟས་ཆགས་པ་མི་སྤྲུགས་པ་དང་།
ལྷུང་བཟེད་ཀྱི་ནང་དུ་ཟས་ལ་སོགས་པ་བླུགས་ཏེ་མི་བསྐྱམ་པ་་་་
དང་༑ མཆོད་རྟེན་དང་འདྲ་བར་བྱས་ནས་བཅོམ་ཏེ་ཟས་མི་
བཟའ་བར་བསླབ་པར་བྱའོ།། །།
སྡོམ་ལ། འཕྱ་ལ་སོགས་པ་རྣམ་པ་བཞི། །ལྷུང་བཟེད་ལ་པ
113



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ཡང་རྣམ་པ་བཅུ། །འགྲེང་བར་བྱེད་ལ་སོགས་པ་ལྔ། །མགོ་
གཡོགས་ལ་སོགས་རྣམ་པ་ལྔ། །དོ་ཀེར་ཅན་ལ་སོགས་པ་ལྔ། །
གླང་ཆེན་ལ་སོགས་བཞོན་པ་ལྔ། །ལག་ན་འཁར་བ་ལ་
སོགས་དྲུག །ན་བ་རྣམ་པ་བཞི་རྣམས་སོ། །དྲུང་ན་འདུག་པ་
ལ་སོགས་པའི་དགེ་སློང་གི་ལྷུང་བཟེད་ལ་འཕྱས་གདགས་་་་་་
པའི་ཕྱིར་མི་བལྟ་བར་བསླབ་པར་བྱ། ལག་པ་ཟས་དང་
འབགས་པས་བྱ་མ་བུམ་ལ་སོགས་པའི་ཆུ་སྣོད་ལ་མི་གཟུང་་་་་༌
བར་བསླབ་པར་བྱ། དྲུང་ན་འདུག་པ་ལ་སོགས་པའི་དགེ་སློང་
ལ་ཟས་དང་འབགས་པའི་ཆུས་མི་གཏོང་བར་བསླབ་པར་བྱ།
ཁྱིམ་པ་འདུག་པ་ལ་མ་དྲིས་པར་ཆུ་ཟས་དང་འབགས་པ་་༌་་་
ཁྱིམ་གཞན་ཁྱིམ་པའི་ཁྱིམ་དུ་མི་དབོ་བར་བསླབ་པར་བྱའོ། །
ལྷུང་བཟེད་ཀྱི་ནང་དུ་ཟས་ཀྱི་ལྷག་མ་བླུགས་ཏེ་མི་དོར་བར་་
བསླབ་པར་བྱའོ། །འདི་ནི་ལྷུང་བཟེད་མིག་བཞིན་དུ་ཡོངས་སུ་
བསྐྱང་བར་བྱའོ་ཞེས་གསུངས་པའི་བསླབ་པ་མདོར་བསྟན་པ་ཡིན་་་
ལ་འོག་མ་རྣམས་ནི་འདིའི་སྤྲོས་པ་ཡིན་ནོ། །འོག་གཞི་མེད་པའི་
ས་ཕྱོགས་སུ་ལོ་མ་ལ་སོགས་པས་མ་གཡོགས་པར་ལྷུང་བཟེད་མི་་
བཞག་པར་བསླབ་པར་བྱ། ངོས་ཆད་པའི་ངམ་གྲོག་གི་གད་ཀ་བྱ
མ་ཡིན་པ་དང་། བྱིན་གྱིས་གཞོལ་བའི་གཡང་ས་མ་ཡིན་པ་
དང་། བང་རིམ་བཞི་པའི་དཀན་གཟར་པོ་མ་ཡིན་པར་ལྷུང་
བཟེད་གཞག་པར་བསླབ་པར་བྱ། འགྲེང་སྟེ་ལྷུང་བཟེད་མི་
114



སོ་སོར་ཐར་པའི་མདོའི་མཆན་འགྲེལ།
བཀྲུ་བར་བསླབ་པར་བྱ། གད་ཀ་མ་ཡིན་པ་དང་། གཡང་ས་
མ་ཡིན་པ་དང་།དཀན་གཟར་པོ་མ་ཡིན་པར་བཀྲུ་བར་
བསླབ་པར་བྱ། འབབ་ཆུ་དྲག་པོའི་རྒྱུན་ལས་བཟློག་སྟེ་ལྷུང་
བཟེད་ཀྱིས་ཆུ་མི་བཅུ་བར་བསླབ་པར་བྱའོ། །ཉན་པ་པོ་མི་ན་
བར་འདུག་པ་ལ་དགེ་སློང་འགྲེང་སྟེ་ཆོས་མི་བཤད་པར་བསླབ་་་་
པར་བྱ། ཉན་པ་པོ་མི་ན་བར་ཉལ་བ་ལ་དགེ་སློང་འདུག་སྟེ་
ཆོས་མི་བཤད་པར་བསླབ་པར་བྱ། ཉན་པ་པོ་མི་ན་བར་སྟན་
མཐོན་པོ་ལ་འདུག་པ་ལ་དགེ་སློང་སྟན་དམའ་བ་ལ་འདུག་་་
སྟེ་ཆོས་མི་བཤད་པར་བསླབ་པར་བྱ། ཉན་པ་པོ་མི་ན་བར་
མདུན་དུ་འགྲོ་བ་ལ་དགེ་སློང་ཕྱི་ནས་འགྲོ་ཞིང་ཆོས་མི་
བཤད་པར་བསླབ་པར་བྱ། ཉན་པ་པོ་མི་ན་བར་ལམ་ནས་
འགྲོ་བ་ལ་དགེ་སློང་ལམ་གྱི་འགྲམ་ནས་འགྲོ་ཞིང་ཆོས་མི་
བཤད་པར་བསླབ་པར་བྱའོ། །ཉན་པ་པོ་མི་ན་བར་མགོ་
གཡོགས་པ་དང་། གོས་བརྗེས་པ་དང་། ཕྲག་པ་གཟར་བ་
དང་༑ ལག་པ་གཉའ་གོང་དུ་བསྣོལ་བ་དང་། ལྟག་པར་
བསྣོལ་བ་ལ་དགེ་སློང་གིས་ཆོས་མི་བཤད་པར་བསླབ་པར་་
བྱའོ༑ །ཉན་པ་པོ་མི་ན་བར་སྐྲ་དོ་ཀེར་ཅན་དང༌། ཞྭ་གྱོན་པ་
དང་། མགོ་ཅོད་པན་ཅན་དང་། མགོ་ཕྲེང་བ་ཅན་དང་།
མགོ་དཀྲིས་པ་ལ་དགེ་སློང་གིས་ཆོས་མི་བཤད་པར་བསླབ་་་་
པར་བྱའོ། །ཉན་པ་པོ་མི་ན་བར་གླང་པོ་ཆེ་ཞོན་པ་དང་། རྟ་
115



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
s
འོ་ཞོན་པ་དང་། ཁྱོགས་ན་འདུག་པ་དང་། བཞོན་པའི་སྟེ་ཤིང་
རྟའི་སྟེང་ན་འདུག་པ་དང་། མཆིལ་ལྷམ་གྱོན་པ་ལ་དགེ་སློང་
གིས་ཆོས་མི་བཤད་པར་བསླབ་པར་བྱའོ། །ཉན་པ་པོ་མི་ན་
བར་ལག་ན་འཁར་བ་སྟེ་དབྱུག་པ་ཐོགས་པ་དང་། ལག་ན་
གདུགས་ཐོགས་པ་དང་། ལག་ན་མདུང་ལ་སོགས་པའི་མཚོན་
ཐོགས་པ་དང་། ལག་ན་རལ་གྲི་ཐོགས་པ་དང་། ལག་ན་དགྲ་
ཆ་སྟེ་མདའ་གཞུ་ཐོགས་པ་དང་། ལུས་ལ་གོ་ཆ་གྱོན་པ་ལ་དགེ་
སློང་གིས་ཆོས་མི་བཤད་པར་བསླབ་པར་བྱའོ། །དགེ་སློང་མི་
ན་བར་འགྲེང་སྟེ་གཤང་བ་དང་གཅི་བ་མི་བྱ་བར་བསླབ་པར་
བྱའོ༑ །མི་ན་བར་ཆུའི་ནང་དུ་གཤང་གཅི་དང་། མཆིལ་མ་
དང་། སྣབས་དང་གྱེན་དུ་སྐྱུགས་པ་དང་། ཐུར་དུ་རླུགས་པའི་
མི་གཙང་བ་མི་དོར་བར་བསླབ་པར་བྱ་ཐམས་ཅད་ཆུས་གང་སྟེ་་
གོ་སྐབས་མེད་པ་ནི་མ་གཏོགས་སོ། །མི་ན་བར་རྩྭ་སྔོན་པོ་ཡོད་
པའི་ས་ཕྱོགས་སུ་གཤང་གཅི་དང་། མཆིལ་མ་དང་སྣབས་
དང་སྐྱུགས་པ་དང་། རླུགས་པ་མི་དོར་བར་བསླབ་པར་བྱའོ། །
ཐམས་ཅད་སྔོས་གང་སྟེ་གོ་སྐབས་མེད་པ་ནི་མ་གཏོགས་སོ། 
།
གནོད་པ་བྱུང་བ་མ་གཏོགས་པར་ཤིང་ལ་མི་གང་ཙམ་ལས་
མཐོར་མི་འཛེགས་པར་བསླབ་པར་བྱའོ། །ཚེ་དང་ལྡན་པ་
དག་བདག་གིས་བསླབ་པའི་ཆོས་མང་པོ་རྣམས་བཏོན་ཟིན་་
ཏོ༑ །དེ་ལ་བདག་གིས་ཚེ་དང་ལྡན་པ་དག་ལ་ཅི་འདི་ལ་ཁྱེད་
116



སོ་སོར་ཐར་པའི་མདོའི་མཆན་འགྲེལ།
ཡོངས་སུ་དག་གམ་ཞེས་དྲིའོ། །ཅི་འདི་ལ་ཁྱེད་ཡོངས་སུ་
དག་གམ་ཞེས་ལན་གཉིས་ལན་གསུམ་དུ་དྲིའོ། །འདི་ལ་ཚེ་
དང་ལྡན་པ་དག་ཡོངས་སུ་དག་ན་འདི་ལྟར་ཅང་མི་སྨྲ་བས་
དེ་དེ་བཞིན་དུ་འཛིན་ཏོ།། །།
སྡོམ་ལ། མངོན་སུམ་གྱིས་འདུལ་བ་དང་དྲན་པས་འདུལ་བ་
དང་མ་མྱོས་པས་འདུལ་བ་དང་། དེ་བཞིན་དུ་ཚུལ་ཤིང་གང་
མང་སྦྱིན་པ་དང་ངོ་བོ་ཉིད་ཚོལ་དུ་གཞུག་པ་དང་། རྩྭ་རྣམས་
བཀྲམ་པ་ལྟ་བུ་དང་། །ཁས་བླང་བར་ཡང་བྱ་བའོ། །ཚེ་དང་
ལྡན་པ་དག་རྩོད་པ་ཞི་བར་བྱ་བའི་ཆོས་བདུན་པོ་འདི་དག་་
ནི་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་འདོན་པ་
འདུལ་བ་འཛིན་པའི་ཁ་ཏོན་ལས་འབྱུང་ངོ༌། །གཟུ་བོའི་མདུན་དུ་
གླེང་བར་བྱ་བ་དང་གླེང་བ་པོ་དང་དེ་དག་གི་རྗེས་སུ་འབྲང་བ་་་
རྣམས་ཀྱིས་རྒོལ་བ་དང་ལན་གྱི་ཚིག་དག་མངོན་སུམ་གྱིས་མཐོང་་
ནས་དེས་འདུལ་བར་འོས་པ་ལ་མངོན་སུམ་གྱིས་འདུལ་བ་་་་
སྦྱིན་ནོ། །དྲན་པ་དང་ལྡན་པ་གང་ལ་གླེང་བའི་ཁ་ན་མ་ཐོ་བ་མེད་
པ་ཉིད་ནི། དྲན་པས་འདུལ་བར་འོས་པ་སྟེ་དེ་ལ་དྲན་པས་
འདུལ་བ་སྦྱིན་ནོ། །དགེ་སློང་གང་མ་སྨྱོས་པའི་གནས་སྐབས་སུ་
གླེང་བའི་ཁ་ན་མ་ཐོ་བ་མེད་པ་ནི་དགེ་འདུན་གྱིས་མ་མྱོས་པས་་་
འདུལ་བར་འོས་པ་ཡིན་པས་དེ་ལ་མ་མྱོས་པས་འདུལ་བ་སྦྱིན་
ནོ༑ །གང་སྔ་མས་མ་ཞི་བ་ལ་དགེ་འདུན་གཞི་པོས་ཚུལ་ཤིང་མང་
117



!
དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པོ་སྦྱིན་པར་འོས་པ་དེ་ལ་ཚུལ་ཤིང་མང་པོ་སྦྱིན་ནོ། །དེའི་ངོ་
བོ་ཉིད་ཚོལ་དུ་གཞུག་པར་འོས་པ་ལ་གླེང་བ་པོས་གླེང་ནས་་་་་
དེའི་ངོ་བོ་ཉིད་བཙལ་བ་སྦྱིན་ནོ། །རྩྭ་བཀྲམ་ཏེ་མགོ་སྤྲད་པ་
ལྟ་བུར་ཕྱོགས་གཉིས་ཀ་ནས་སེམས་བཏུད་དེ་བཤགས་པར་འོས་་་་
པ་ལ་རྩྭ་བཀྲམ་པ་ལྟ་བུ་སྦྱིན་ནོ། །གང་གླེང་བར་བྱ་བས་གླེང་བ་
པོ་ལ་ཁས་བླང་བར་འོས་པ་ལ་ཁས་བླང་བར་བྱའོ། །འདིས་
འཁྲུག་ལོང་གི་རྒྱུ་བཞི་ལས་བྱུང་བའི་འཁྲུགས་ལོང་གི་རྩོད་པ་བཞི་་་
རྩོད་པ་ཞི་བར་བྱ་བའི་ཆོས་བདུན་གྱིས་རྒྱུད་གཅིག་ཏུ་བྱ་བ་དང་།
དག་པ་སྦྱིན་པ་དང༌། ཕྱིར་འཆོས་པ་དང་། ངེས་པར་འབྱུང་བ་ལ་
སྦྱོར་བ་ཉིད་སྦྱིན་པ་དང་། ལས་ལ་མཐུན་པ་སྦྱིན་དུ་གཞུག་པས་ཅི་
རིགས་པར་ཞི་བར་བྱ་བ་བསྟན་ཏོ། །དེའི་འཁྲུག་ལོང་གི་རྒྱུ་བཞི་
གང་ཞེ་ན། དངོས་པོའི་དེ་བཞིན་ཉིད་ལ་ལོག་པར་བསྒྲུབ་པ་དང་།
གདམས་ངག་ལ་སོགས་པ་འཇོག་པས་གཞན་སྤོང་བ་དང་། ལྟུང་བ་
དང་བཅས་པ་ཉིད་དང་། ལས་ལ་མཐུན་པ་མི་སྦྱིན་པའོ། །འཁྲུག་
ལོང་གི་རྩོད་པ་བཞི་གང་ཞེ་ན། འགྱེད་པའི་ཕྱིར་རྩོད་པ་དང༌། མི་
གདམས་པའི་ཕྱིར་རྩོད་པ་དང་། ལྟུང་བའི་ཕྱིར་རྩོད་པ་དང༌། བྱ་
བའི་ཕྱིར་རྩོད་པའོ། །དེ་ལ་འཁྲུག་ལོང་གི་རྒྱུ་དང་པོ་དངོས་པོའི་དེ་
བཞིན་ཉིད་ལ་ལོག་པར་བསྒྲུབ་པ་ལས་བྱུང་བའི་འཁྲུག་ལོང་འགྱེད་
པའི་ཕྱིར་རྩོད་པ་ནི། མངོན་སུམ་དང་། གང་མང་སྦྱིན་པས་རྒྱུ་
གཅིག་ཏུ་བྱ་བས་ཞི་བར་བྱའོ། །འཁྲུག་ལོང་གི་རྒྱུ་གཉིས་པ་གདམས་༣
118



སོ་སོར་ཐར་པའི་མདོའི་མཆན་འགྲེལ།
མངག་ལ་སོགས་པ་འཇོག་པས་དགེ་འདུན་ལས་གཞན་དུ་སྤོང་བ་ལས་
བྱུང་བའི་འཁྲུག་ལོང་མི་གདམས་པའི་ཕྱིར་རྩོད་པ་ནི་མངོན་སུམ་་་
དང་༑ གང་མང་གིས་མཐའ་གཅིག་ཏུ་ངེས་པའམ་རྒྱུད་གཅིག་ཏུ་བྱ་
བ་ཉིད་དང་། དྲན་པས་འདུལ་བ་དང་། མ་མྱོས་པས་འདུལ་བ་དག་
སྦྱིན་པས་ཞི་བར་བྱའོ། །འཁྲུག་ལོང་གི་རྒྱུ་གསུམ་པ་ལྟུང་བ་དང་
བཅས་པ་ཉིད་ལས་བྱུང་བའི་འཁྲུག་ལོང་ལྟུང་བའི་ཕྱིར་རྩོད་པ་ནི་་་
ཁས་བླང་བར་བྱ་བ་དང༌། མངོན་སུམ་གྱིས་འདུལ་བ་དང་། རྩྭ་
བཀྲམ་པ་ལྟ་བུས་ཕྱིར་བཅོས་པ་དང་། དེའི་ངོ་བོ་ཉིད་ཚོལ་དུ་
གཞུག་པས་ངེས་པར་འཛིན་པ་ལ་སྦྱོར་བ་ཉིད་སྦྱིན་པས་ཞི་བར་་་་་
བྱའོ༑ །འཁྲུག་ལོང་གི་རྒྱུ་བཞི་པ་ལས་ལ་མཐུན་པ་མི་སྦྱིན་པ་ལས་
བྱུང་བའི་འཁྲུག་ལོང་བྱ་བའི་ཕྱིར་རྩོད་པ་ནི་རྩོད་པ་ཞི་བར་བྱ་བའི་
ཆོས་བདུན་པོ་ཐམས་ཅད་ཀྱིས་སྔ་མ་བཞིན་དུ་ཅི་རིགས་པར་རྒྱུད་་་
གཅིག་ཏུ་བྱ་བ་དང་། དག་པ་སྦྱིན་པ་དང་། ཕྱིར་བཅོས་པ་དང༌།
ངེས་པར་འཛིན་པ་ལ་སྦྱར་བ་ཉིད་སྦྱིན་པའི་རིམ་གྱིས་ལས་ལ་་་
མཐུན་པ་སྦྱིན་དུ་གཞུག་པས་ཞི་བར་བྱའོ། །འཁྲུག་ལོང་གི་རྒྱུ་བཞི་
ལས་བྱུང་བའི་རྩོད་པ་བྱུང་བར་གྱུར་པ་རྣམས་རྩོད་པ་ཞི་བར་
བྱ་བའི་ཆོས་བདུན་པོ་འདི་དག་གིས་ཤེས་བྱ་རྣམ་པར་བཞག་་་་
པའི་ཆོས་དང་། ཚུལ་ཁྲིམས་རྣམ་པར་བཞག་པའི་འདུལ་བ་དང་
ཆེན་པོ་བསྟན་པ་དང་ནག་པོ་བསྟན་པའི་སྟོན་པའི་བསྟན་པ་
བཞིན་དུ་དུལ་བར་བྱ། ཞི་བར་བྱ། རྣམ་པར་ཞི་བར་བྱའོ། །
119



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
འདི་ནི་ཆུང་ངུ་དང་འབྲིང་དང་ཆེན་པོའི་གནས་སྐབས་སམ། སྦྱོར་
བ་དང་དངོས་དང་མཇུག་གི་གནས་སྐབས་སམ། ཆོས་དང་འདུལ་
བ་དང་སྟོན་པའི་བསྟན་པའི་གནས་སྐབས་ཀྱི་གོ་རིམ་བཞིན་དུ་ཤེས་
པར་བྱའོ། །ཚེ་དང་ལྡན་པ་དག་བདག་གིས་རྩོད་པ་ཞི་བར་བྱ་
བའི་ཆོས་བདུན་པོ་དག་བཏོན་ཟིན་ཏོ། །དེ་ལ་བདག་གིས་
ཚེ་དང་ལྡན་པ་དག་ལ་ཅི་འདི་ལ་ཁྱེད་ཡོངས་སུ་དག་གམ་་་་
ཞེས་དྲིའོ། །ཅི་འདི་ལ་ཁྱེད་ཡོངས་སུ་དག་གམ་ཞེས་ལན་
གཉིས་ལན་གསུམ་དུ་དྲིའོ། །འདི་ལ་ཚེ་དང་ལྡན་པ་དག་
ཡོངས་སུ་དག་ན་འདི་ལྟར་ཅང་མི་སྨྲ་བས་དེ་དེ་བཞིན་དུ་་་་
འཛིན་ཏོ།
།ཚེ་དང་ལྡན་པ་དག་བདག་གིས་སོ་སོར་ཐར་
པའི་མདོ་འདོན་པའི་གླེང་གཞི་བཏོན་ཟིན་ཏོ།། །།
ཕམ་པར་གྱུར་པའི་ཆོས་བཞི་དང་། དགེ་འདུན་ལྷག་
མའི་ཆོས་བཅུ་གསུམ་དང་། མ་ངེས་པའི་ཆོས་གཉིས་དང་།
སྤང་བའི་ལྟུང་བྱེད་ཀྱི་ཆོས་སུམ་ཅུ་དང་། ལྟུང་བྱེད་ཀྱི་ཆོས་
དགུ་བཅུ་དང་། སོ་སོར་བཤགས་པའི་བྱ་བའི་ཆོས་བཞི་དང་།
བསླབ་པར་བྱ་བའི་ཆོས་མང་པོ་དང་། རྩོད་པ་ཞི་བར་བྱ་བའི་
ཆོས་བདུན་པོ་དག་བཏོན་ཟིན་ཏོ།། །།
ལེགས་པ་དྲུག་དང་ལྡན་པའི་བཅོམ་ལྡན་འདས་ཡང་དག་པ་
ཇི་ལྟ་བ་བཞིན་དུ་རྟོགས་པས་དེ་བཞིན་གཤེགས་པ་ཉོན་མོངས་་
པའི་དགྲ་རྣམས་བཅོམ་པ་ཤེས་བྱ་ཐམས་ཅད་ཕྱིན་ཅི་མ་ལོག་པར་
120



1
སོ་སོར་ཐར་པའི་མདོའི་མཆན་འགྲེལ།
དྲ་ཐུགས་སུ་ཆུད་པས་ཡང་དག་པར་རྫོགས་པའི་སངས་རྒྱས་དེའི་
འདུལ་བའི་སྡེ་སྣོད་སྤྱིའི་མདོར་གཏོགས་ཤིང་སོ་སོར་ཐར་པའི་
མདོར་བསྡུས་པ་ནི་འདི་དག་གོ། །གང་སྡེ་སྣོད་གསུམ་གྱི་གཞུང་
གཞན་ནས་འབྱུང་བའི་མྱ་ངན་ལས་འདས་པའི་ཆོས་ཀྱི་རྗེས་སུ་
མཐུན་པའི་ཆོས་བསླབ་པ་གསུམ་པོ་དེ་ལ་ཡང་ཁྱེད་རྣམས་ཐོག་
མར་འདུན་པ་དང་བར་དུ་མཐུན་པ་དང་ཐ་མར་དགའ་བ་་་་་་་
དང་། འཇིག་རྟེན་དང་མི་རྩོད་པར་སེམས་ཀུན་ཏུ་སྲུང་བ་
དང་༑ དྲན་པ་དང་བག་ཡོད་པས་རྣལ་འབྱོར་དུ་བྱའོ། །ད་ནི་
བསྡུ་བའི་མཚན་ཉིད་བཤད་པར་བྱ་སྟེ། དེ་ལ་བཅོམ་ལྡན་འདས་དེ་
བཞིན་གཤེགས་པ་རྣམ་པར་གཟིགས་ཀྱི་སློབ་མ་རྣམས་ནི་ཉེས་པ་་་
ཆུང་བར་གྱུར་ཏེ་ཆོས་ལ་དགའ་བའི་འདོད་ཆགས་དང་དམ་པ་མ་་་
ཡིན་པའི་ཆོས་ལ་ཞུགས་པའི་མུ་སྟེགས་ཅན་རྣམས་ལ་འཚེ་བར་་་་
མངོན་པར་དགའ་བ་ཙམ་ཞིག་ཡོད་པས་དེ་སྤང་བའི་ཕྱིར་བཅོམ་
ལྡན་འདས་ཀྱིས་སོ་སོར་ཐར་པའི་མདོ་འདི་ལྟར་སྟོན་པར་མཛད་དེ།
བཟོད་པར་བྱེད་པས་ན་བཟོད་པ་སྟེ་གཞན་གྱི་ཉེས་པ་དང་དུ་ལེན་
པའམ་གཞན་ལ་ཞེ་སྡང་མེད་པའོ། །དེ་ཉིད་དཀའ་ཐུབ་དམ་པ་
ཡིན་ཏེ་སེམས་ཀྱི་ཞེ་སྡང་སྦྱངས་པའི་ཕྱིར་དང་སྙིང་རྗེ་བསྐྱེད་པའི་་་
ཕྱིར་རོ། །བཟོད་པས་ཐོབ་པའི་འབྲས་བུ་ནི། མྱ་ངན་ལས་འདས་
པ་དངོས་པོ་ཐམས་ཅད་ཀྱི་མཆོག་ཅེས་སངས་རྒྱས་ཀྱིས
གསུངས་པས། རབ་ཏུ་བྱུང་བ་ཡིད་ཀྱིས་གཞན་ལ་གནོད་པ་
121



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མཔ
་
མཁས་པས་འཚོ་དང་༑ ལུས་དང་ངག་གི་གཞན་ལ་འཚེ་བར་བྱེད་པ་དེ་དགེ་སྦྱོང་
མ་ཡིན་ནོ། །བཅོམ་ལྡན་འདས་དེ་བཞིན་གཤེགས་པ་གཙུག་ཏོར་
ཅན་གྱི་སློབ་མ་རྣམས་ཀྱང་ཉེས་པ་ཆུང་བར་གྱུར་ཏེ། གཞན་གྱི་ཉེས་
པ་སྒྲོག་པ་མང་བ་ཙམ་ཞིག་ཡོད་པས་དེ་སྤང་བའི་ཕྱིར་བཅོམ་ལྡན་་
འདས་དེས་སོ་སོར་ཐར་པའི་མདོ་འདི་ལྟར་སྟོན་པར་མཛད་དེ་་་
མིག་དང་ལྡན་པ་ལོང་བ་མ་ཡིན་པའི་འགྲོ་བ་ཡོད་པ་ཡིས། ཉམ་
ང་བ་དག་ཡོངས་སུ་སྤང་བ་ཇི་བཞིན་དུ།
བའི་འཇིག་རྟེན་སྟེ་ཚེ་འདིར། སྡིག་པ་དག་ནི་ཡོངས་སུ་སྤོང་
ངོ་། །ཇི་ལྟར་སྡིག་པ་དེ་དག་ཡོངས་སུ་སྤང་བར་བྱ་ཞེ་ན། གཞན་ལ་
ཡང་དག་པ་དང་ཡང་དག་པ་མ་ཡིན་པས་སྐུར་པ་མི་གདབ་་་་་་
བརྡེགས་པ་དང་ཚིག་རྩུབ་ལ་སོགས་པས་གནོད་པ་མི་བྱ། སོ་སོར་
ཐར་པའང་སྒོ་གསུམ་ཡང་དག་པར་བསྡམ་པར་བྱ་བ་ཡིན་ལ། ཅི་
ཙམ་གྱིས་ལུས་ལྕི་བ་དང་རྩ་བ་མི་འགྱུར་བ་དེ་ཙམ་གྱིས་ཟས་ཀྱི་་
ཚོད་ཀྱང་རིག་པར་བྱ་ཞིང་། བས་མཐའ་དབེན་པའི་གནས་
སུ་གནས་པར་བྱའོ། །ལྷག་པའི་སེམས་དང་ལྷག་པའི་ཤེས་རབ་
ཀྱི་བསླབ་པ་ལ་ཡང་དག་པར་སྦྱོར་བ། འདི་ནི་སངས་རྒྱས་ཀྱི་
བསྟན་པ་ཡིན་ནོ། །བཅོམ་ལྡན་འདས་དེ་བཞིན་གཤེགས་པ་ཐམས་
ཅད་སྐྱོབ་ཀྱི་སློབ་མ་རྣམས་ཀྱང་ཉེས་པ་ཆུང་བར་འགྱུར་ཏེ། འདི་
ལྟར་ཁྱིམ་པའི་སྐྱེ་བོ་དང་འགྲོགས་པར་དགའ་བ་ཙམ་ཞིག་ཡོད་པས་
དེ་སྤང་བའི་ཕྱིར་བཅོམ་ལྡན་འདས་དེས་སོ་སོར་ཐར་པའི་མདོ་འདི་
122



སོ་སོར་ཐར་པའི་མདོའི་མཆན་འགྲེལ།
ལྟར་སྟོན་པར་མཛད་དེ། ཇི་ལྟར་སྲོག་ཆགས་བུང་བ་མེ་ཏོག་
ལས། ཁ་དོག་དང་དྲི་ལ་མི་གནོད་པར། ཁུ་བ་བཞིབས་ནས་
འཕུར་བ་ལྟར། དེ་བཞིན་ཐུབ་པ་རབ་ཏུ་བྱུང་བ་བསོད་སྙོམས་
ཀྱི་ཕྱིར་གྲོང་དུ་རྒྱུའོ། །བཅོམ་ལྡན་འདས་དེ་བཞིན་གཤེགས་པ་
འཁོར་བ་འཇིག་གི་སློབ་མ་རྣམས་ཀྱང་ཉེས་པ་ཆུང་བར་འགྱུར་ཏེ།
གཞན་གྱི་སྐྱོན་དང་ཡོན་ཏན་ལ་རྟོག་པ་ཙམ་ཞིག་ཡོད་པས་དེ་སྤང་་
བའི་ཕྱིར་བཅོམ་ལྡན་འདས་དེས་སོ་སོར་ཐར་པའི་མདོ་འདི་ལྟར་་་
སྟོན་པར་མཛད་དེ་བདག་གི་རིགས་པ་དང་མི་རིགས་པ་ལ། སོ་
སོར་བརྟག་པར་བྱ་སྟེ་གཞན་རྣམས་ཀྱི། མི་མཐུན་པ་སྟེ་མི་
རིགས་པ་དང་གཞན་དག་གིས། བྱས་པ་དང་མ་བྱས་པ་རྣམས་
ལ་བརྟག་པར་བྱ་བ་མིན་ནོ། །བཅོམ་ལྡན་འདས་དེ་བཞིན་གཤེགས་
པ་གསེར་ཐུབ་ཀྱི་སློབ་མ་རྣམས་ཀྱང་ཉེས་པ་ཆུང་བར་འགྱུར་སྟེ།
སྲེད་པ་དང་བཅས་པས་བསམ་གཏན་སྐྱེད་པར་བྱེད་པ་ཙམ་ཞིག་་་་
ཡོད་པས་དེ་སྤང་བའི་ཕྱིར་བཅོམ་ལྡན་འདས་དེས་སོ་སོར་ཐར་པའི་
མདོ་འདི་ལྟར་སྟོན་པར་མཛད་དེ། ལྷག་པའི་སེམས་ལ་སྲེད་ལྟ་ང་
རྒྱལ་རྣམས་སྤངས་ནས་བག་བྱ་སྟེ། ཐུབ་པའི་ཐུབ་གཞི་སྟེ་
འཕགས་པའི་བདེན་པ་རྣམས་ལ་བསླབ་ཅིང་ནན་ཏན་གྱིས་ཤིག །
དེའི་འབྲས་བུ་ནི་ལུས་དང་ངག་ཉེར་བར་ཞི་བ་དང་རྟག་ཏུ་ཡིད་་་
ལ་དྲན་པ་དང་ལྡན་པའི། སྐྱོབ་པ་མྱ་ངན་མེད་པ་ཡིན་པར་
ཤེས་པར་བྱའོ། །བཅོམ་ལྡན་འདས་དེ་བཞིན་གཤེགས་པ་འོད་སྲུང
123



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གི་སློབ་མ་རྣམས་ཀྱང་ཉེས་པ་ཆུང་བར་འགྱུར་ཏེ། སྦྱིན་པ་ལ་མ་
གུས་པ་དང་དགྲ་མང་བར་བལྟ་བ་ཙམ་ཞིག་ཡོད་པས་དེ་སྤང་བའི་
ཕྱིར་བཅོམ་ལྡན་འདས་དེས་སོ་སོར་ཐར་པའི་མདོ་འདི་ལྟར་སྟོན་་་་
པར་མཛད་དེ་སྦྱིན་པ་སྦྱིན་པས་བསོད་ནམས་ཀྱི་ལས་རབ་ཏུ་་་་
འཕེལ་བར་འགྱུར་ལ། ཚུལ་ཁྲིམས་ཀྱིས་ལེགས་པར་བསྟམས་པས་
དགྲ་སོགས་མང་བར་མི་འགྱུར་རོ། །བསམ་གཏན་བཞིའི་དགེ་བ་
དང་ལྡན་པས་འདོད་པ་དང་ལྡན་པའི་སྡིག་པ་སྤོང་ཞིང་།
འཕགས་པའི་ལམ་གྱིས་ཉོན་མོངས་པ་ཐམས་ཅད་ཟད་པའི་མྱ་
ངན་འདའ་བར་འགྱུར་རོ། །བཅོམ་ལྡན་འདས་དེ་བཞིན་གཤེགས་
པ་ཤཱཀྱ་ཐུབ་པའི་བསྟན་པ་ལ་ཆུ་བུར་མ་བྱུང་བའི་ཚེ་ན་དེའི་སློབ་་་
མ་རྣམས་ཀྱང་ཉེས་པ་ཆུང་བར་འགྱུར་བས། བཅོམ་ལྡན་འདས་
ཀྱིས་དེ་དག་ལ་སོ་སོར་ཐར་པའི་མདོ་འདི་ལྟར་མདོར་བསྡུས་ཏེ་་་་
ཚིགས་སུ་བཅད་པ་གསུམ་གྱིས་བཏོན་པར་འགྱུར་ཏེ། ལུས་ངག་
ཡིད་ཀྱི་སྡིག་པ་ཐམས་ཅད་མི་བྱ་སྟེ། ལྷག་པའི་ཚུལ་ཁྲིམས་ཀྱིས་
བསླབ་པ་ལ་གནས་པ་དང་། ལྷག་པའི་ཤེས་རབ་ཀྱི་བསླབ་པས་ཉོན་
མོངས་པ་ཐམས་ཅད་སྤང་བའི་དགེ་བ་ཕུན་སུམ་ཚོགས་པར་་་་་
སྤྱད་ཅིང་། ལྷག་པའི་སེམས་ཀྱི་བསླབ་པས་རང་གི་སེམས་ནི་
ཡོངས་སུ་གདུལ་བར་བྱེད་པ་སྟེ། འདི་ནི་སངས་རྒྱས་ཀྱི་བསྟན་
པ་ཡིན་ནོ། །ཚུལ་ཁྲིམས་ཕུན་སུམ་ཚོགས་པའི་ཚུལ་ནི། ལུས་ཀྱི་
སྡོམ་པ་ལེགས་པ་སྟེ། །ངག་གི་སྡོམ་པའང་ལེགས་པ་ཡིན། །
124



སོ་སོར་ཐར་པའི་མདོའི་མཆན་འགྲེལ།
ཡིད་ཀྱི་སྡོམ་པ་ལེགས་པ་སྟེ། །ཐམས་ཅད་དུ་ནི་སྡོམ་པ་
ལེགས༑ །དེ་ལྟར་ཀུན་ཏུ་བསྡམས་པའི་དགེ་སློང་ནི། །ཁམས་
གསུམ་གྱི་སྡུག་བསྔལ་ཀུན་ལས་རབ་ཏུ་གྲོལ་བར་འགྱུར་རོ། །ཇི་
ལྟར་ཚུལ་ཁྲིམས་ཀྱིས་སྡུག་བསྔལ་ཀུན་ལས་རབ་ཏུ་གྲོལ་བར་འགྱུར་་
ཞེ་ན། དེའི་ཕྱིར། ངག་རྣམས་བསྲུང་ཞིང་ཡིད་ཀྱིས་རབ་
བསྡམས་ཏེ། །ལུས་ཀྱིས་མི་དགེ་བ་དག་མི་བྱེད་ཅིང་། །ལས་
ལམ་གསུམ་པོ་འདི་དག་རབ་སྦྱངས་ན། །དྲང་སྲོང་ཆེན་པོ་
རྫོགས་པའི་སངས་རྒྱས་ཀྱིས་གསུངས་པའི་ལམ་ནི་འཐོབ་པར་་་་
འགྱུར་རོ། །ད་ནི་མཇུག་བསྡུ་བའི་སྒོ་ནས་ནན་ཏན་བྱེ་བ་བསྟན་
པའི་ཕྱིར་སངས་རྒྱས་རྣམ་པར་གཟིགས་དང་གཙུག་ཏོར་ཅན་་་
དང་ཐམས་ཅད་སྐྱོབ་དང་། འཁོར་བ་འཇིག་དང་གསེར་ཐུབ་
དང་འོད་སྲུང་དང་། ཤཱཀྱ་ཐུབ་པ་དྲང་སྲོང་གོ་ཏ་མའི་རྒྱུད་ཡིན་
པས་གོ་ཏ་མ་དང་ལྷས་ཀྱང་བཏུད་པས་ལྷ་ཡི་ལྷ། མི་རྣམས་
འདུལ་ཞིང་ཁ་ལོ་སྒྱུར་བ་བླ་ན་མེད་པ། འཇིག་རྟེན་གསུམ་གྱི་
མགོན་པོ་འདུལ་བའི་སྐྱེ་བོ་དུས་ལས་མི་ཡོལ་བར་ཡོངས་སུ་སྐྱོབ་་་
པ་བླ་ན་མེད་པའི་མཁྱེན་པ་མཆོག་དང་ལྡན་པ། སངས་རྒྱས་
དཔའ་བོ་བདུན་པོ་དག་ །སྙན་པའི་གྲགས་པ་དང་ལྡན་པ་
རྣམས་ཀྱི་སོ་སོར་ཐར་པ། འདི་ནི་རབ་ཏུ་རྒྱས་པར་བཏོན་
ཏོ༑ །སོ་སོར་ཐར་པ་འདི་ལ་ཡང་དག་པར་རྫོགས་པའི་སངས་རྒྱས་
རྣམས་དང་གང་ཞིག །སངས་རྒྱས་ཀྱི་ཉན་ཐོས་རྣམས་ཀྱང་
125



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གུས་པ་ཡིན་ལ། འདི་ལ་གུས་པ་དང་བཅས་པར་གྱུར་པས།
འདུས་མ་བྱས་པ་ཐོབ་པར་གྱིས། །བརྩོན་འགྲུས་བརྩམ་པར་བྱ་
ཞིང་འཁོར་བ་ལས་ངེས་པར་འབྱུང་བར་བྱ་བའི་ཕྱིར་དབེན་པར་
སོངས་ཤིག་ཅེས་པའི་དོན་ཏོ། །སངས་རྒྱས་ཀྱིས་བདེན་པ་བཞི་
བསྟན་པ་ལ་མགོའམ་གོས་ལ་མེ་ཤོར་བ་ལྟར་འཇུག་པར་བྱ།
འདམ་བུའི་ཁྱིམ་ན་གནས་པ་གླང་ཆེན་གྱིས་གཞོམ་པ་བཞིན།
འཆི་བདག་གི་སྡེ་ནི་གཞོམ་པར་བྱའོ། །གང་ཞིག་རབ་ཏུ་བག་
ཡོད་པར། །དམ་ཆོས་འདུལ་བ་འདི་ལ་སྤྱོད་པར་གྱུར་པ་དག་
ནི༑ སྐྱེ་བའི་འཁོར་བ་རབ་ཏུ་སྟེ་གཏན་དུ་སྤངས་ནས། སྐྱེ་བ་ལ་
སོགས་པའི་སྡུག་བསྔལ་རྒྱུན་བཅད་དེ་ཐ་མར་བྱེད་པར་འགྱུར་་
རོ༑ །ཕན་ཚུན་གཅིག་ལ་གཅིག་འདོམས་ཤིང་ལྟུང་བ་ལས་བསླང་བ་
སོགས་ཀྱིས་ཚུལ་ཁྲིམས་བསྲུང་བ་དང་། དེའི་དབང་གིས་སངས་
རྒྱས་ཀྱི་བསྟན་པ་འཕེལ་བར་བྱ་བའི་ཕྱིར། སོ་སོར་ཐར་པ་
འདི་བཏོན་པས། །དགེ་འདུན་གྱིས་ནི་གསོ་སྦྱོང་བྱས་སོ། །
གང་གི་ཕྱིར་ནི་མདོ་བཏོན་པ་དང་། གང་གི་ཕྱིར་གསོ་སྦྱོང་
བྱས་པར་གྱུར་པ། ཚུལ་ཁྲིམས་དེ་ནི་བསྲུང་བར་བྱ་སྟེ། གཡག་
རྔའི་རྩེ་མོ་ཇི་ལྟ་བ་བཞིན་ནོ། །ཇི་ལྟར་བསིལ་རུམ་གངས་ཁྲོད་ན་
གནས་པའི་གཡག་རྔ་ཝ་མཇུག་ལྟར་མི་བསྐྱོད་པར་རྩེ་མོ་གྱེན་དུ་
གཟར་ཏེ་འགྲོ་བ་དེ་བཞིན་དུ་ཚུལ་ཁྲིམས་འདི་བག་ཡོད་པས་བསྲུང་
བར་གྱིས་ཤིག་ཅེས་བྱ་བའི་ཐ་ཚིག་གོ། །སོ་སོར་ཐར་པ་བཏོན་པ་བུ
126



སོ་སོར་ཐར་པའི་མདོའི་མཆན་འགྲེལ།
ཡི༑ །བསོད་ནམས་གྲུབ་པ་གང་ཡོད་པ། །དེས་ནི་འཇིག་རྟེན་
མ་ལུས་པ། །ཐམས་ཅད་ཐུབ་པའི་དབང་པོ་སངས་རྒྱས་བཅོམ་
ལྡན་འདས་ཀྱི་གོ་འཕང་ཐོབ་པར་ཤོག །སོ་སོར་ཐར་པའི་མདོ་
རྫོགས་སོ།། །།
དབང་ཕྱུག་དམ་པའི་མངའ་བདག་དཔལ་ལྷ་བཙན་།
པོའི་བཀའ་ལུང་གིས་འཕགས་པ་གཞི་ཐམས་ཅད་ཡོད་པར་་ཐ
སྨྲ་བའི་འདུལ་བ་འཛིན་པ་སློབ་དཔོན་ཛི་ན་མི་ཏྲ་སྟེ་རྒྱལ་
སྲས་བཤེས་གཉེན་དང་། ཞུ་ཆེན་དང་སྒྱུར་བྱེད་དང་མཆན་བུའི་ལོ་
ཙཱ་གསུམ་ལས་ཞུས་ཆེན་གྱི་ལོ་ཙཱ་བ་བསྟན་པ་སྔ་དར་གྱི་དུས་སུ་་་་
མཁས་པ་སྐ་ཅོག་ཞང་གསུམ་ཞེས་ཡོངས་སུ་གྲགས་པ་ལས་བནྡེ།
ཅོག་རོ་ཀླུའི་རྒྱལ་མཚན་གྱིས་བསྒྱུར་ཅིང་ཞུས་ཏེ་གཏན་ལ་་་་
ཕབ་པའོ།། །།
སོ་སོར་ཐར་པ་འདི་ནི་འདུལ་བ་ལུང་སྡེ་བཞི་ཀུན་ཀྱི་རྩ་བའི་་་
ལུང་དུ་གྱུར་པ་དང་། སངས་རྒྱས་མྱ་ངན་ལས་འདས་པའི་འོག་ཏུ་
བདག་ཅག་རྣམས་ལ་རྫོགས་པའི་སངས་རྒྱས་བཞིན་དུ་སྤང་བླང་གི་་
གནས་ལེགས་པར་སྟོན་པ་པོ་ཡང་མདོ་འདི་ཉིད་ཡིན་པས་ཚེ་རབས་
ཐམས་ཅད་དུ་ཡང་དག་པའི་ཆོས་ཀྱི་སྣང་བ་དང་མི་འབྲལ་བའི་
ཕྱིར་པཎྜི་ཏ་བི་མ་ལ་མི་ཏྲའི་བམ་པོ་ལྔ་བཅུ་པ་གཙོ་བོར་བཟུང་སྟེ་་་
འཕགས་ཡུལ་གྱི་འདུལ་བ་འཛིན་པ་རྣམས་ཀྱི་རྗེས་སུ་འབྲང་ནས་་་་
རྒྱལ་སྲས་ཁུ་དབོན་གཉིས་ཀྱི་བཀའ་དྲིན་ལས་དམ་ཆོས་འདུལ་བ་ཕ་
127



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བནོར་དུ་མཐོང་བ་སྤྲང་བན་གཞན་ཕན་བྱམས་པའི་གོ་ཆ་ཞེས་བྱ་་་་་
བས་མཆན་དུ་བཏབ་པ་དགེ་ལེགས་སུ་གྱུར་ཅིག །
128



༄༅། །དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་
ཞེས་བྱ་བའི་མཆན་འགྲེལ་
བཞུགས་སོ། །
༄༅། །རྒྱ་གར་སྐད་དུ། ཨཱརྱ་མུ་ལ་སརྦ་ཨསྟི་བཱ་དཱི་ཐ་མ་ཎེ་
ར་ཀཱ་རི་ཀཱ། བོད་སྐད་དུ། འཕགས་པ་གཞི་ཐམས་ཅད་ཡོད་
པར་སྨྲ་བའི་དགེ་ཚུལ་གྱི་ཚིག་ལེའུར་བྱས་པ། ཐམས་ཅད་
མཁྱེན་པ་ལ་ཕྱག་འཚལ་ལོ། །སློབ་དཔོན་གཞི་ཐམས་ཅད་ཡོད་
པར་སྨྲ་བའི་དགེ་ཚུལ་རྣམས་ཀྱི་ཆོ་ག་བསྡུ་བར་བཞེད་ནས་ཡང་་
དག་པར་རྫོགས་པའི་སངས་རྒྱས་བཅོམ་ལྡན་འདས་ལ་ཕྱག་འཚལ་་
བར་བརྩམས་ཏེ། ཁམས་གསུམ་ལས་རྣམ་པར་རྒྱལ་བའི་རྒྱུར་གྱུར་།
པས་ངེས་པར་འབྱུང་བའི་ཚུལ་ཁྲིམས་སྡུག་བསྔལ་གྱི་ཕུང་པོ་་་་
སྤོང་སྟེ་རྒྱུན་གཅོད་པར་བྱེད་པ་དང་། འཇིགས་ཚོགས་ལ་ལྟ་བ་
ཤིན་ཏུ་གསོ་བར་དཀའ་བའི་གདོན་གྱི་རྩ་བ་སྟེ་ས་བོན་མ་ལུས་པ་
རྣམ་པར་འཇོམས་པ་དང་། དཔལ་འབྱོར་ཏེ་མངོན་པར་མཐོ་
བའི་ས་ལ་རེ་བ་དང་མེ་ཏོག་མདའ་ཅན་དཔུང་དང་བཅས་པ་་་་
འཇོམས་པའི་ཐབས་དེ། སངས་རྒྱས་ལ་ནི་མགོ་བོས་རབ་ཏུ་
129



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
པགཏུགས་ཏེ་ཕྱག་འཚལ་ནས་བཤད་པར་བྱའོ། །ད་ནི་ངེས་པར་
འབྱུང་བའི་ཚུལ་ཁྲིམས་ཀྱི་རང་བཞིན་སྟོན་ཏེ་གང་ཞིག་སྲོག་
གཅོད་པ་སྤོང་བ་དང་གཞན་གྱི་ནོར་འཕྲོག་པ་སྤོང་བ་དང༌། མི་
ཚངས་པ་སྤྱོད་པ་སྤོང་བ་དང་བརྫུན་དུ་སྨྲ་བ་སྤོང་བ་དང་བཅོས་
པའི་ཆང་དང་ལ་སོགས་པ་སྟེ་སྦྱར་བའི་ཆང་སྤོང་བ་དང་། གར་
དང་ལ་སོགས་པ་སྟེ་གླུ་དང་རོལ་མོ་སྤོང་བ་དང་ཕྲེང་བ་དང་ལ་་་་
སོགས་པ་སྟེ་སྤོས་ཉུག་པ་དང་ཁ་དོག་འཆང་བ་སྤོང་བ་དང་། མལ་
ཆེན་པོ་དང་མཐོ་བ་སྤོང་བ་དང་། ཕྱི་དྲོའི་ཁ་ཟས་སྤོང་བ་དང་
གསེར་དངུལ་ཉིད་ལེན་པ་སྤོང་བ་སྟེ། འདི་དག་སྤོང་བ་ནི་ཉོན་
མོངས་པའི་དགྲ་ཡི་གཡུལ་ལས་རྒྱལ་བར་བྱེད་པའི་ཚུལ་ཁྲིམས་་
ཏེ༑ ངེས་པར་འབྱིན་པ་ཡིན་པའི་ཕྱིར་རོ་ཞེས་བྱ་བའི་ཐ་ཚིག་གོ། །།
དགེ་ཚུལ་གྱི་བརྟུལ་ཞུགས་འདི་དག་ཉོན་མོངས་པའི་ཆུ་བོ་
འགོག་པར་བྱེད་པའི་ཆུ་ལོན་བརྩིགས་པ་ལྟ་བུ་དང༌། འཆི་བའི་
མཆེ་བ་འབྱིན་པའམ་འདོན་པར་བྱེད་པའི་ཐབས་སུ་གྱུར་པ་་་་
དང་། རྫོགས་པའི་བྱང་ཆུབ་ཀྱི་དཔལ་ནོད་པ་ལ་དབང་བསྐུར་
བ་དང་འདྲ་བ་ཡིན་ནོ། །ད་ནི་སོ་སོའི་མཚན་ཉིད་བརྗོད་པར་བྱ་
བའི་ཕྱིར་རེ་ཞིག་སྤྱིར་བཏང་བ་ནི། འདུ་ཤེས་གཙོ་བོར་བྱ་བ་དང་
དངོས་པོ་གཙོ་བོར་བྱ་བ་གཉིས་ལས་འདུ་ཤེས་གཙོ་བོར་བྱ་བ་ལ་་
དོན་ཉིད་ཇི་ལྟ་བ་བཞིན་ཏུ་གྱུར་ན། ལྟུང་བ་རྫོགས་པ་ཡིན་ཏེ་
སྲོག་ཆགས་དང་བཅས་པའི་ཆུ་ལ་དེར་འདུ་ཤེས་པ་ལྟ་བུ་དང་དོན་་
130



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
ཉིད་ཇི་ལྟ་བ་བཞིན་མིན་ན་ཆུང་སྟེ་སྲོག་ཆགས་མེད་པ་ལ་ཡོད་་་
པར་འདུ་ཤེས་པ་ལྟ་བུའོ། །ཡིད་གཉིས་སུ་གྱུར་བཞིན་དུ་བྱེད་ན་
ངེས་པ་དང་འདྲ་བ་ལྟུང་བ་རྫོགས་པ་ཡིན་པར་གཞག་ ལ། ཁས་
བླངས་པའི་ཕྱོགས་དང་མཐུན་པ་རྣམས་ལ་ཡིད་ཀྱི་བསྡོམ་བྱར་
འགྱུར་རོ། །དེ་ལ་སྲོག་གཅོད་པའི་ཕྱོགས་དང་མཐུན་པ་ནི། དཔེར་
ན་ཉེས་རྩོམ་གྱི་གཞི་མི་གཏོང་བ་དང་། རྣམ་པར་འཚེ་བ་དང་།
དམག་གི་ནང་དུ་ཞུགས་པ་དང་། བརྡེག་པ་དང༌། འགྱོད་པ་སྐྱེད་པ་
དང་༑ འཇུག་གནས་སུ་བཟའ་བ་དང་། སྡངས་པར་བྱེད་པ་ལ་
སོགས་པའོ། །མ་བྱིན་པར་ལེན་པའི་ཕྱོགས་དང་མཐུན་པ་ནི། དཔེར་
ན་མ་བསྟབས་པར་སྟན་ལ་འདུག་པ་དང་། བྱིན་པ་ཁྲོས་ནས་ཕྲོགས་
པ་དང་། བཞད་གད་ཀྱིས་སྦེད་པ་ལ་སོགས་པའོ། །མི་ཚངས་པར་
སྤྱོད་པའི་ཕྱོགས་དང་མཐུན་པ་ནི་དཔེར་ན་ཁུ་བ་འབྱིན་པ་དང༌།
འཁྲིག་ཚིག་སྨྲ་བ་དང་། བསྙེན་བཀུར་གྱི་བསྔགས་པ་དང་། སྤྱན་ལ་
སོགས་པ་སྟེ་དེ་བཞིན་དུ་དེ་རྣམས་ཀྱང་བསླབ་པའི་གཞི་རེ་རེ་ལ་་་་
དཔེར་བརྗོད་པར་བལྟ་བར་བྱའོ། །བྱེ་བྲག་ཏུ་བཤད་པ་ལས་ནི་
ཕྱོགས་དང་མཐུན་པའི་མཚན་ཉིད་འདི་སྐད་དུ། འཆང་བ་དང་ནི་
འབྲལ་བ་དང་། །དེ་བཞིན་ས་ནི་རྐོ་བ་དང་། །རིན་ཆེན་རེག་དང་མེ་
ལ་རེག །བཏང་ནས་ཟ་བར་བྱེད་པ་དང༌། །ལྗོན་ཤིང་གཅོད་དང་
ཤིང་འཛེག་དང་། །བྱིན་ལེན་མ་བྱས་ཟ་བ་དང་། །རྩྭ་སྔོན་མི་གཙང་
འདོར་བ་དང་། །དེ་བཞིན་གསོག་འཇོག་ཟ་བ་དང་། །ས་བོན་བ
131



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
བྱའཇོམས་དང་བསླབ་པའི་གཞི། །བཅུ་པོ་རྣམས་ནི་མ་གཏོགས་པ། །
སོ་སོར་ཐར་བར་བསྟན་པ་དག།བླངས་པའི་ཕྱོགས་མཐུན་ཤེས་
པར་བྱ། །ལྷན་ཅིག་དབྱར་ནི་གནས་པ་དང༌། །གསོ་སྦྱོང་དགག་དབྱེ་
བཅས་ལ་སོགས། །བླངས་པ་ལ་བརྟེན་རྟགས་དང་ནི། །སློང་སྤྱད་
ཉེར་སྤྱོད་རྒོད་པ་དང་། །འདོད་དང་གནོད་དང་འགྲོགས་པ་དང༌། །
མ་གུས་མི་སྦྱོང་གཞི་ལས་འབྱུང་། །ཞེས་བསྟན་ཏོ། །འདིའི་དོན་ནི་
འདི་ཡིན་ཏེ། ལྷུང་བཟེད་དང་ཆོས་གོས་དག་ལྷག་པོ་འཆང་བ་དང་།
ཆོས་གོས་དང་འབྲལ་བ་དང་། ས་རྐོ་བ་དང་། རིན་པོ་ཆེ་ལ་རེག་པ་
དང་། མེ་ལ་རེག་པ་དང་། བཏང་ནས་ཟ་བ་དང༌། ལྗོན་ཤིང་ལ་
འཛེག་པ་དང་། ཤིང་ལ་སོགས་པ་གཅོད་པ་དང་། བྱིན་ལེན་མ་བྱས་
པར་བཟའ་བ་དང་། རྩ་སྔོན་པོ་དང་བཅས་པའི་ཕྱོགས་སུ་མི་གཙང་
བ་འདོར་བ་དང་། གསོག་འཇོག་ཟ་བ་དང་། ས་བོན་འཇོམས་པ་
དང་༑ ཞེས་བྱ་བ་བཅུ་གསུམ་དང་། དགེ་ཚུལ་གྱི་བསླབ་པའི་གཞི་
བཅུ་པོ་དག་མ་གཏོགས་པ་སོ་སོར་ཐར་བའི་མདོ་ལས་བསྟན་པ་
གཞན་རྣམས་ནི་ཇི་ལྟར་འབྱོར་བར་དགེ་ཚུལ་གྱིས་ཡང་དག་པར་་་
བླངས་པའི་ཕྱོགས་དང་མཐུན་པ་ཡིན་ནོ། །དེ་དག་ཀྱང་དབྱར་
གནས་པར་ཁས་ལེན་པ་དང་། གསོ་སྦྱོང་དང་། དགག་དབྱེ་དང་།
སྩོགས་པའི་སྒྲས་རྟགས་ཀྱི་གཞི་ལས་བྱུང་བ་ཞེས་བྱ་བ་ལ་སོགས་པ་་
བསྡུའོ༑ །གཞིའི་སྒྲ་ཡང་རེ་རེ་ལ་སྦྱར་བའི་ཕྱིར་གཞི་བཅུར་འགྱུར་
རོ། །དེ་ལ་རྟགས་ཀྱི་གཞི་ལས་བྱུང་བ་ནི་རབ་ཏུ་བྱུང་བའི་སྔགས་མ
132



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
ལས་རབ་ཏུ་བྱུང་བའི་རྟགས་ཡང་དག་པར་ལེན་ཏོ་ཞེས་འབྱུང་བ་་་
གང་ཡིན་པ་དེ་ལས་མུ་སྟེགས་ཅན་གྱི་རྟགས་འཆང་བ་དང་། ཁྱིམ་
པའི་རྟགས་འཆང་བ་དང་། དེ་བཞིན་དུ་རྫས་རུང་བ་མ་ཡིན་པ་
དང་༑ ཚད་ལས་ཆུང་བ་དང་ལྷག་པ་དག་བྱེད་པ་དང་བྱེད་དུ་
འཇུག་པ་དང་། སེན་མོའི་བྱི་དོར་མ་གནང་བ་རྣམས་བྱེད་པ་དང་།
རྟགས་ཉམས་པར་བྱེད་པའི་སྒྲའི་བྱི་བྱད་དང་། མ་གནང་བའི་
ཕྱོགས་རྣམས་འབྲེག་པར་བྱེད་པ་ལ་སོགས་པ་ནི་རབ་ཏུ་བྱུང་བའི་་་
རྟགས་ཉམས་པའི་ཕྱོགས་དང་མཐུན་པ་ཡིན་པར་བསྟན་ཏོ། །ལྷུང་
བཟེད་འཆང་བ་དང་བསོད་སྙོམས་ལ་རྒྱུ་བ་ནི་རྟགས་སུ་གྱུར་པ་་་་
ཉིད་ཡིན་ཏེ། དེ་ཡང་རྣམ་པ་གཞན་དང་། རྫས་གཞན་ལས་བྱས་པ་
དང་༑ ཚད་ལས་ཆུང་བ་དང་། ལྷག་པ་དང་། སྐྱ་བོ་འཆང་བ་ཡང་
རྟགས་ཉམས་པའི་ཕྱོགས་དང་མཐུན་པ་ཡིན་པར་རིག་པར་བྱའོ། །།
སློང་བ་དང་སྤྱད་པའི་གཞི་ལས་བྱུང་བ་རྣམས་ནི་དངུལ་དང་གསེར་
ལེན་པ་སྤོང་བ་ཉམས་པའི་ཕྱོགས་དང་མཐུན་པ་ཉིད་ཡིན་ཏེ། སློང་
བའི་གཞི་ལས་བྱུང་བ་ནི་གོས་སློང་བ་ལ་སོགས་པའོ། །སྤྱད་པའི་
གཞི་ལས་བྱུང་བ་ནི་ཁབ་རལ་ལ་སོགས་པ་བྱེད་དུ་འཇུག་པའོ། །ཉེ་
བར་སྤྱོད་པའི་གཞི་ལས་བྱུང་བ་ནི་སྒོག་སྐྱ་ཟ་བ་ལ་སོགས་པ་དག་་་་
སྟེ་དུས་མ་ཡིན་པར་ཟ་བའི་ཕྱོགས་དང་མཐུན་པ་ཉིད་དོ། །རྒོད་
པའི་གཞི་ལས་བྱུང་བ་ནི་རྒྱུགས་པ་དང་མཆོང་བ་དང་ཆུ་ལ་རྩེ་བ་་་
ལ་སོགས་པ་དག་སྟེ། གར་དང་གླུ་དང་རོལ་མོའི་སྒྲ་དང་། ཕྲེང་བ་ལ
133



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
དང་སྤོས་ཉུག་པ་དང་ཁ་དོག་འཆང་བ་དང་། མལ་མཐོན་པོ་དང་
མལ་ཆེན་པོའི་ཕྱོགས་དང་མཐུན་པ་ཉིད་ཡིན་ནོ། །འདོད་པའི་གཞི་
ལས་བྱུང་བ་ནི་ཁུ་བ་འབྱིན་པ་ལ་སོགས་པ་དང་ཁང་པ་དང་ལྷ་་་་་་
ཁང་དུ་གཏོགས་པ་སྟེ། དེ་ནི་རབ་ཏུ་བྱུང་བ་ཉམས་པའི་ཕྱོགས་དང་
མཐུན་པ་ཉིད་ཀྱང་ཡིན་ནོ། །གནོད་པའི་གཞི་ལས་བྱུང་བ་ནི་དགེ་
འདུན་གྱི་དབྱེན་ལ་སོགས་པ་ཡིན་ནོ། །འགྲོགས་པའི་གཞི་ལས་བྱུང་
བ་ནི་དགེ་འདུན་གྱིས་བསྐྲད་པ་གང་ཡིན་པ་དང་འགྲོགས་པ་སྟེ། དེ་
ནི་འདོད་ཆགས་དང་བྲལ་བར་འགྱུར་བ་ལས་གཡེལ་བར་གྱུར་པ་་་་
ཉིད་ཡིན་པས་ཡོངས་སུ་སྤོང་བར་བྱ་བ་ཉིད་ཡིན་པའི་ཕྱིར་ན་སྡོམ་་
པ་མཐའ་དག་ཉམས་པའི་ཕྱོགས་དང་མཐུན་པ་ཉིད་ཡིན་ནོ། །བུད་
མེད་དང་ལྷན་ཅིག་ཏུ་ཉལ་བའི་བདག་ཉིད་དུ་འགྲོགས་པ་གང་ཡིན་
པ་དེ་ནི་མི་ཚངས་པར་སྤྱོད་པའི་ཕྱོགས་དང་མཐུན་པ་ཉིད་ཡིན་ནོ། །
མ་གུས་པའི་གཞི་ལས་བྱུང་བ་ནི་སངས་རྒྱས་དང་། ཆོས་དང་། དགེ་
འདུན་རྣམས་ལ་མ་གུས་པ་ཉིད་ཡིན་ཏེ། དེ་ཡང་རབ་ཏུ་བྱུང་བའི་
སྡོམ་པ་ཉམས་པའི་ཕྱོགས་དང་མཐུན་པ་ཉིད་ཡིན་ནོ། །གནས་ལ་མ་
གུས་པ་ཉིད་ནི་སྡོམ་པ་མཐའ་དག་འཇིག་པའི་ཕྱོགས་དང་མཐུན་པ་
ཉིད་ཡིན་ནོ། །མཁན་པོ་ལ་མ་གུས་པ་ཉིད་ནི་མཁན་པོ་ལ་བདག་གི་
མཁན་པོ་མཛད་དུ་གསོལ་ཞེས་གསོལ་བ་འདེབས་པ་སྔོན་དུ་སོང་་
ནས་ཁས་བླངས་པ་གང་ཡིན་པ་དེ་ཉམས་པའི་ཕྱོགས་དང་མཐུན་པ་
ཉིད་ཀྱང་ཡིན་ནོ། །གང་ཟག་གཞན་ལ་མ་གུས་པ་ཉིད་ནི་མཁན་པོ་;
134



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
བྱལ་མ་གུས་པའི་ཕྱོགས་དང་མཐུན་པ་ཉིད་ཡིན་ནོ། །མི་སྦྱོང་བའི་
གཞི་ལས་བྱུང་བ་ནི་བདག་ཉིད་དག་པར་བྱ་བའི་ཕྱིར་གསོ་སྦྱོང་་
དང་དགག་དབྱེ་གཉིས་བྱ་བར་གསུངས་པ་སྟེ། དེ་མི་བྱེད་པ་ནི་མི་
སྦྱོང་བའོ། །དགེ་ཚུལ་གྱི་དགག་དབྱེ་ལས་གསོ་སྦྱོང་དུ་འགྱུར་བ་ཡང་
ཡོད་པར་ཕྱིས་བསྟན་པར་བྱའོ། །གནས་མེད་པར་འདུག་པར་ཡང་
མི་སྦྱོང་བ་ཡིན་ཏེ། དེ་ལྟར་མ་བྱས་ན་ཚུལ་ཁྲིམས་ཕུན་སུམ་ཚོགས་
པར་མི་འགྱུར་བས་དེ་རྣམས་ནི་བྱ་བ་ཁོ་ན་ཡིན་ནོ། །ཇི་སྟེ་དེའི་
ཕྱོགས་དང་མཐུན་པ་རྣམས་ཡིད་ཀྱིས་བྱ་བ་ཡིན་ནོ་ཞེས་བྱ་བའི་་་་་
ངག་དེ་གང་ལས་འབྱུང་ཞེ་ན། དགེ་ཚུལ་གྱི་སྔགས་ལས་ཡན་ལག་
བཅུ་པ་འདིས་བདག་ཅེས་བསླབ་པའི་ཚད་གསུངས་པ་ལས་བསླབ་
པ་བཅུ་པོ་དག་ཁོ་ན་ལས་འདས་ན་ལྟུང་བ་ཡིན་པར་གསུངས་པའི་་
ཕྱིར་དང༌། གཞན་ལ་ནི་མ་གསུངས་པའི་ཕྱིར་གཞན་ལའང་སྐྱོན་
མེད་པ་ཉིད་ནི་མ་ཡིན་ཞིང་། བླངས་པ་ལས་འདས་པ་དང་ཤན་
འདྲ་བའི་ཕྱིར་དང་། ཡིད་ཀྱིས་བསྡམ་པར་བྱ་བ་ཡང་སྤྱིར་བསྟན་
པའི་ངོ་བོ་ཉིད་ཡིན་པས་ཕྱོགས་དང་མཐུན་པ་རྣམས་ཡིད་ཀྱིས་་་་་
བསྡོམ་པར་བྱ་བ་ཡིན་ནོ་ཞེས་རྣམ་པར་བཞག་གོ། །གལ་ཏེ་ཡང་
ཅིའི་ཕྱིར་ཆ་མ་ཚང་བའི་ལྟུང་བ་ཡིན་པར་མི་འདོད་ཅེ་ན།
འཐད་པའི་ཕྱིར་ཏེ། ཆ་མ་ཚང་བ་ནི་ཡང་དག་པར་ཁས་བླངས་པ་
ལས་འདས་པའི་ཡུལ་ཁོ་ན་ཉིད་ཡིན་ནོ། །དེ་ལ་ཆ་ཇི་སྙེད་ཅིག་གིས་
འགྱུར་བར་བསྟན་པ་དེ་རྣམས་ལས་ཆ་གཅིག་མེད་པས་ཀྱང་ཆུང་་་མི་
135



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
ང་ལས་་་་བར་རྣམ་པར་གཞག་པ་ཡིན་ཏེ། དེས་ན་གཞན་ལ་ནི་ཆ་མ་ཚང་
བར་མི་འགྱུར་རོ། །དེའི་ཕྱིར་བསླབ་པའི་གཞི་ལས་གཞན་བླངས་པ་
དང་འདྲ་བ་རྣམས་ནི་མ་བླངས་ཀྱང་འདས་ན་ཡིད་ཀྱིས་བསྡམ་པར་
བྱ་བ་རྣམ་པར་གཞག་པ་ཡིན་གྱི་ལྟུང་བ་ནི་མ་ཡིན་ནོ། །ཁ་ན་མ་ཐོ་
བ་ལྕི་བ་དང་ཡང་བ་ཉིད་དུ་འགྱུར་བ་ནི་བསམ་པའི་དབང་འ
འགྱུར་བ་དང་། ཡུལ་གྱི་དབང་ལས་འགྱུར་བར་རྣམ་པར་གཞག་གི།
ལྟུང་བའི་དབང་ལས་ནི་མ་ཡིན་ཏེ། ལྟུང་བ་ལ་ནི་བཅས་པ་ཙམ་གྱི་
རྗེས་སུ་འབྲང་བས་སོ། །དེ་ལྟར་སྤྱིར་བཏང་བ་རྣམས་བཤད་ནས་
མཚན་ཉིད་རྣམ་བཤད་པར་བྱ་སྟེ། དགེ་ཚུལ་གང་ཞིག་ཤེས་པ་
རང་བཞིན་དུ་གནས་ལ་བསླབ་པ་དང་བཅས་བཞིན་ པས། མི་
གཞན་ཡིན་པ་ལ་མིར་ནི་འདུ་ཤེས་པ་དང་། གསད་པའི་
བསམ་པས་གཞན་དང་འཁྲུལ་བ་མེད་པར་གསོད་པར་བྱེད་་་་་
ཅིང་། མིའམ་མིར་ཆགས་པ་དེ་ཤི་བ་ན་རྨི་ལམ་མ་གཏོགས་པར་
དེ་ཤིང་ཏ་ལའི་མགོ་བོ་བཅད་པ་ལྟར་བརླག་པར་འགྱུར་རོ། །དེ་
ཡང་ཕམ་པ་རྣམས་ལས་དགེ་སློང་ཇི་ལྟ་བ་བཞིན་དུ་དགེ་སློབ་མ་་
དང་དགེ་སློང་མ་དང་དགེ་ཚུལ་དང་དགེ་ཚུལ་མ་ཡང་དེ་བཞིན་ནོ་་
ཞེས་གསུངས་པ་ལས་ཁོང་དུ་ཆུད་པར་བྱའོ། །མི་གསོད་ལ་སོགས་
བཞི་རྣམས་ཀྱིས། །དགེ་ཚུལ་ལས་ནི་ཉམས་གྱུར་དང་། །དགེ་སློང་
བཞིན་དུ་དགེ་ཚུལ་ལའང་། །ཕྱི་ནས་སྡོམ་སྐྱེའི་སྐལ་བ་མེད། །ཆང་
འཐུང་ལ་སོགས་དྲུག་པོ་ནི། །བཤགས་པའི་ཉེས་བྱས་མཐུན་པ་ཡིན།།
136



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
ཕྱོགས་དང་མཐུན་ལས་འདས་པ་དེའི། །ཉེས་པ་སྨད་བྱ་ཡིན་པར་
བཞེད། །ཅེས་སྨྲའོ། །གསོད་པའི་ཡན་ལག་རྣམ་པར་དབྱེ་བ་ནི། དགེ་
ཚུལ་གང་གིས་གསང་སྔགས་ལ་སོགས་པའི་ཐབས་རྣམས་སམ།
གང་གིས་གསོད་པར་བརྩམས་པའི་སྦྱོར་བ་ལ་ཡི་རང་བས་
གསོད་པར་གྱུར་ན། དེ་ཡང་མཐར་ཏེ་ཕམ་པར་འགྱུར་ལ་
གསོད་པར་སྦྱོར་བ་ལ། ཡིད་ཀྱིས་རྗེས་སུ་ཡི་རང་ན་ནི་ཡིད་ཀྱི་
བསྡམ་བྱར་འགྱུར་རོ། །དེ་བཞིན་དུ་བདག་ཉིད་སྨན་ལ་སོགས་
པ ས་དུད་འགྲོར་ཏེ ་ སྟག་ལ ་ སོ གས་པ་དང་མཐུན་པ་ཡི།་
གཟུགས་སུ་བསྒྱུར་ནས་སེམས་ཅན་མིའི་འགྲོ་བ་ཞིག་གསོད་
པར་བྱེད་པ་ལ། སྡོམ་བརྩོན་རང་ཉིད་སྡོམ་བརྩོན་ཉིད་དུ་འདུ་
ཤེས་པ་ཡོད་ན་དངོས་གཞིའོ། །དེ་ལྟར་མིན་ན་ལྟུང་བ་ཆུང་ངུ་
དང་ལྡན་ནོ། །སྦོམ་པོ་དེ་ལ་མིང་དུ་ཆགས་པའི་སྒྲ་ནི་ཉེས་པ་ཆུང་
ངུ་ཞེས་བྱ་ལ་ཡོན་ཏན་གྱི་སྒྲ་ནི་ཉེས་པ་མང་པོ་ཞེས་བྱ་བའོ། །རྨི་
ལམ་དང་བསླབ་པ་མེད་པས་བྱེད་དམ་གསོད་པ་ཡི་བསམ་པ་་
མེད་པས་བྱེད་དམ་སེམས་སྨྱོས་པས་གལ་ཏེ་གསོད་པ་དེ་ནི་་་་
ལྟུང་བ་རྫོགས་པར་མི་འགྱུར་ལ་བསྡམ་བྱ་ཡིན་ཞིང་། མི་ཉིད་
དང་། གཞན་ཉིད་དང༌། དེར་འདུ་ཤེས་པ་ཉིད་དང་། མ་ནོར་བ་
ཉིད་དང༌། སྦྱོར་བ་ཉིད་དང་། ཤི་བ་ཉིད་དེ་གསོད་པའི་ཡན་ལག་
ལྷག་མ་རྣམས་ལས་འགའ་ཞིག་མ་ཚང་ན་ལྟུང་བ་ཆུང་ངུའོ། །
འཁྲུལ་པ་མེད་པར་སྲོག་ཆགས་གསོད་པར་བསམ་པས་རིགས་མ
137



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
གཞན་དུད་འགྲོ་དང་ཡི་དྭགས་ལ་སོགས་པ་བསད་པ་ལས་ནི་་
ཉེས་བྱས་སུ་འགྱུར། མ་བརྟགས་པ་ཡི་བསམ་པས་ཆུ་ཡི་བུམ་པ་
བརྙས་པ་ལས། དེ་ལ་བྱིན་པར་གྱུར་ཀྱང་ཉེས་པ་མེད་པ་ཡིན་
ནོ༑ །གང་གིས་སྲོག་ཆགས་དང་བཅས་པའི་ཆུ་དང་རྩ་བས་མོ་ལ་
སོགས་པ་དག་ལ་སྤྱོད་པར་བྱེད་དམ། ཡང་ན་ཆུ་ཚན་ལ་སོགས་
པ་ས་ལ་བླུགས་པར་བྱེད་པ་ལ། མིག་གིས་བལྟར་ཡོད་པའི་སྐྱེ་བོ་།
ཤི་བར་གྱུར་ན་དགེ་ཚུལ་དེ་ལ་ནི། སྲོག་ཆགས་རེ་རེའི་གྲངས་
ཀྱིས་ལྟུང་བ་ལྕི་བ་རེ་རེ་འབྱུང་བར་འགྱུར་རོ། །ལྷའི་མིག་ལྟ་བུ་མ་
ཡིན་པ་ཐ་མལ་པ་ཡི་མིག་ནི་ནད་མེད་པ་ཡིས། ཆུ་མི་གཡོ་
ཞིང་རྙོག་པ་མེད་པ་ལ་བརྟག་པ་དང་། བུམ་པ་ཆུས་གང་བ་ལ་
ཡང་བརྟག་པར་བྱ་ལ་ཤིང་ཏོག་ཀེ་ཏ་ཀ་དང་།
བསྐུས་པ་ལ་སོགས་པ་རྣམས་ཀྱིས་ཆུ་རྡུལ་ཅན་དག་གི་རྙོག་མ་་་་
དྭངས་པར་བྱའོ། །ཇི་སྲིད་དུ་ཆུ་འདི་ལ་རང་གི་ཡིད་ནི་དག་
པར་གྱུར་པ། དེ་སྲིད་དུ་བརྟགས་པར་བྱའི་ཡུན་ཧ་ཅང་རིང་
བར་མིན་ཞིང་ཐུང་ངུའང་མིན་པ། སྟེང་དུ་སྦྲང་བུ་ལ་སོགས་པ་
ལ་བརྟག་པའང་དེ་བཞིན་དུ་ཡང་དང་ཡང་དུ་མིན་ཞིང་། གྲོག་
སྦུར་ལ་སོགས་པ་གློ་བུར་པ་ཡིས་ཆུ་དེ་ཉིད་སྲོག་ཆགས་དང་་་
བཅས་པ་དེ་བརྩི་བ་མིན་ནོ། །དེ་བཞིན་དུ་ཁྲོན་པ་དག་ན་ཡོད་
པ་དང་ཆུ་རའི་ཆུ་རྣམས་ཀྱང་། ལན་ཅིག་བརྟགས་པར་བྱས་
པས་ཉི་མ་ཤར་གྱི་བར་དུ་ཐེ་ཚོམ་མེད་པར་དེ་ལ་སྤྱད་པར་བྱ་་ཟན་སྣུམ་གྱིས་
[
138



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
བརུང་བ་ཡིན་ཞིང་། དེ་ཡི་ཉེ་འཁོར་ན་འདོམ་གང་ཁོ་ར་ཁོར་
ཡུག་གོ། །ཁྲོན་པ་ལ་སོགས་པས་དག་པ་ལྔ་ལས་ཁྲོན་པས་རུང་བ་
ནི་བརྟག་པས་གཙང་བ་དང་ཆུ་ཚགས་ཀྱིས་རུང་བ་ནི་ཆུ་ཚགས་་་
དམ་པོ་སྲོག་ཆགས་འཛིན་ནུས་པ་ལ་སོགས་པ་དང་། དགེ་སློང་
གིས་རུང་བ་ནི་གང་ཟག་ཡིད་རྟོན་དུ་རུང་བ་དང་དགེ་འདུན་་་་་
གྱིས་རུང་བ་ནི་དགེ་འདུན་ཡིད་རྟོན་དུ་རུང་བ་དང་དེ་བཞིན་དུ་་་་
ཡིད་ཆེས་པའི་བཀོད་མས་རུང་བ་སྲོག་ཆགས་མེད་ངེས་པ་སྟེ། ལྔ་
ཆར་ཡང་རུང་བའི་ཆུ་ཡིན་པས་བླང་བར་བྱ་འོས་ཤིང་།
ཚགས་མེད་པ་དག་ཏུ་དུས་ནམ་ཡང་མི་བྱའོ། །དགེ་ཚུལ་གང་
ཞིག་ཆུ་ཚགས་ཟླུམ་པོ་ཁ་གཉིས་ཡོད་པའི་རིལ་ཚགས་དང་གྲྭ་གྲུ་
གསུམ་པར་ཡོད་པའི་ཚགས་དང་། སྦྱང་ཚགས་ཡུ་བ་ཅན་དང་
རིལ་བ་ཞབས་སུ་ཚགས་ཡོད་པ་ཅན་དག་གམ། བསལ་ཚགས་
ཏེ་གོས་ཀྱི་དུམ་བུ་དང་དེས་འཕང་བ་བུམ་ཚགས་རྩེའུ་ཅན་དག་་་་
ཀྱང་བོར་ཏེ་འགྲོ་བར་བྱེད་ན། དེ་ལ་ཡིད་ཀྱིས་བསྡམ་པར་བྱ་
བའི་ཉེས་བྱས་སུ་འགྱུར་རོ། །གལ་ཏེ་སོང་ན་བསལ་ཚགས་ལ་
སོགས་པ་རྙེད་པའི་སྐབས་ཡོད་ན། དེ་ཚེ་རྒྱང་གྲགས་ལྔར་ནི་ཆུ་
ཚགས་གང་ཡང་རུང་བ་དག །མེད་པར་འགྲོ་བར་བྱ་ལ་གལ་ཏེ་
དེ་རྙེད་པ་མེད་ན་ཡང་། དགེ་ཚུལ་དེ་སླར་མྱུར་དུ་འོང་བར་
འདོད་པས་དཔག་ཚད་ཕྱེད་དུ་འགྲོ་བར་བྱ་ཡི་དེ་ཕན་ཆད་ནི་་་
མ་ཡིན་ནོ། །གཙུགས་པ་རྣམས་ཀྱི་ཚིག་གིས་ཆུ་ཚགས་སྦྱིན་པར་
139



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
ཆད་ན་ལལམ་ཐག་རིང་དུ་སོང་དུ་ཟིན་ན་ཡང་ནམ་ཡང་དེ་ལ་་་
ཉེས་པ་མེད་ཅིང་། ཆུ་བོའི་འགྲམ་ནས་འགྲོ་བར་བྱེད་པའི་ཚེ་
ན༑ མིག་གིས་མཐོང་བས་དག་པའི་ཆུ་འཐུང་བར་བྱས་ཀྱང་
ཉེས་པ་མེད་དོ། །རྒྱུན་གྱིས་འབབ་པའི་ཆུ་ནི་རྒྱུན་གཞན་དང་
མ་འདྲེས་པ། དེ་ནི་རྒྱང་གྲགས་རེ་རེར་ལེགས་པར་བརྟགས་
ནས་སྤྱད་པར་བྱ་ལ། གཞན་དུ་འཇུག་ངོགས་རེ་རེ་ཁོ་ནར་སྤྱད་
པ་ཁྱད་པར་རོ།།ཆོ་ག་འདི་དག་ནི་ཆུ་ཚགས་མེད་པར་འགྲོ་
བའི་ཚུལ་ཡིན་ནོ། །སྤྱི་ཡིས་གཡོགས་པ་དང་བཅས་པའི་གོས་
དང་གོས་ཉིས་རིམ་དག་གིས་ནི། སྲོག་ཆགས་དང་བཅས་པའི་
ཆུ་ལ་ཁྲུས་བྱ་བ་བཀག་པ་དང་། གང་ན་ཆུ་བས་སྲོག་ཆགས་
ལྷག་པར་མང་བ་དེར། གོས་རིམ་པ་གཅིག་པུས་ཀྱང་ཁྲུས་ནི་མི་
བྱའོ༑ །ཁྲོན་པ་ལ་སོགས་པའི་ཆུ་དག་འབྲས་ཆན་དང་ཚོད་མ་
ལ་སོགས་པ་དང་། འདྲེས་པ་དེ་བཙགས་ནས་བླངས་ན་དེ་ནི་
ཁ་ཟས་ཀྱིས་འབགས་པ་མེད་ཅིང་། གང་གི་ཚེ་ཁྱིམ་པའི་བསྟི་ས་
ན་ཡོད་པའི་ཆུ་བརྟགས་པས་གཙང་ན་ཕྱི་དྲོའང་ཐེ་ཚོམ་མེད་་
པར་བཏུང་བར་བྱའོ། །དབྱུ་གུ་གསུམ་ལ་ཆུ་ཚགས་གྲུ་གསུམ་གྱི་
གྲྭ་ཡི་སྲད་བུས་བཏགས་ནས་ཆུ་ནི་ལེགས་པར་བརྟགས་ཏེ་་
བཙག་པར་བྱ། ལྕི་བ་གཙང་མ་ཤིན་ཏུ་སྐམ་པོར་གྱུར་པའི་ཕྱེ་
མ་ཡིས། ཆུ་ཚགས་ཤིན་ཏུ་སྲབ་པ་སྲོག་ཆགས་འཛིན་མི་ནུས་ན་
གདབ་པར་བྱའོ། །ཆུ་དག་འཛག་པར་བྱ་བའི་ཕྱིར་ཡང་དང་
140



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
ཡང་དུ། སྨིག་མའི་ཚལ་བ་དག་གིས་ཆུ་ཚགས་ལ་བརྡབ་པར་
བྱ། སྲོག་ཆགས་རྣམས་བསྲུང་བའི་ཕྱིར་ལྕགས་ཀྱི་ལུ་གུ་རྒྱུད་
བཏགས་པའི་ཟངས་དང་སའི་ཚགས་རྟེན་སྣོད་ནི་ཆུ་ཚགས་ཀྱི་་་་
འོག་ཏུ་གཞག་པར་བྱའོ། །སྲོག་ཆགས་དང་བཅས་པའི་ཆུ་དེ་ཡི་
སྲོག་ཆགས་རྣམས་གནོད་པ་སྤང་བའི་ཕྱིར། སྲོག་ཆགས་ཡོད་
པའི་ཆུ་ནི་དེ་དག་ཐར་བར་བྱེད་པ་ཡི་སྣོད་དེའི་ཁ་དང་ཞབས་་
སུ་ཐག་པ་གཉིས་བཏགས་པར་བྱས་པས། སྙིང་རྗེའི་ངོར་ཏེ་
དེའི་དབང་དུ་བྱས་ནས་ནི་ཁྲོན་པའི་ནང་དུ་དབོ་བར་བྱའོ། 
།
འཕགས་པས་འཇིག་རྟེན་པ་རྣམས་ཀྱི་མདུན་དུ་རིལ་བ་དག །
ཁ་ལ་བཟློག་སྟེ་གཏད་པར་བྱས་ནས་ཆུ་མི་བཏུང༌། ལོ་མ་ལ་
སོགས་པའི་སྣོད་མི་རྙེད་ན་དབེན་པར་སོང་སྟེ། སྐོམ་པའི་ཕྱིར་
ནི་འཐུང་ན་ཆོས་ཀྱི་རྗེས་སུ་འབྲང་བས་དེ་ལ་ཉེས་པ་མེད་དོ། །
དུས་དང་དུས་སུ་གཙང་སྦྲ་ལ་གནས་པས་བུམ་པ་བསྐུམ་པར་་་
བྱ་ཞིང་། པུ་ཤེལ་རྩེ་ལ་སོགས་པའི་ཁྲུད་ཤིང་གིས་རབ་ཏུ་བཀྲུ་
བར་བྱ། རྡུལ་མེད་པར་བྱ་བའི་ཕྱིར་བཏུང་བའི་སྣོད་རྣམས་
དག་གི་ཁ་རྣམས་ལ་རྟག་ཏུ་ལེ་ལོ་མེད་པར་བསྒྲིམས་ནས་ལོ་
མ་ལ་སོགས་པ་དག་དགབ་པོ། །གཡོ་བོར་ཏེ་སྙིང་ནས་ལན་
གཉིས་སམ་ལན་གསུམ་གྱི་བར་དུ་བཀྲུས་ན་དེ་ནས་ནི། ལག་པ་
ལ་སྣུམ་ལ་སོགས་པ་ཡོད་ཀྱང་དག་པ་ཡིན། ཤིན་ཏུ་རྙོག་མ་
ཅན་གྱི་ཆུ་ནི་ཇི་སྲིད་དུ། བཞིན་གྱི་གཟུགས་བརྙན་སྣང་བའི་
141



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
བར་དུ་བསྒྲིམས་པར་བྱས་ཏེ་བཙག་གོ། །འདི་བླ་མའི་ཆེད་དུ་
བླངས་ན་ཆུ་ཚགས་ཀྱིས་གཟུང་དུ་མེད་པའི་རྡུལ་དག་ཡོད་ནའང་་་
ཉེས་པ་མེད་དོ་ཞེས་བསྟན་པའི་ཕྱིར་འདི་བསྟན་པ་ཡིན་ནོ། །ཁྲོན་
པ་དང་ཡུར་ཆུ་ལ་སོགས་པ་རྣམས་ནས་ཆུ་བླངས་པར་བྱས་་་་་
ནས༑ ཁྲོན་པ་ལ་སོགས་བྱེད་པ་པོ་དེ་དང་ཆུ་ཡི་ལྷ་རྣམས་ལ།
སྦྱིན་པའི་རབས་དང་མཐུན་པ་གཙུག་ལག་གི་ཚིགས་སུ་བཅད་
པ་དག་གདོན་པར་བྱའོ། །འཐུང་བ་དང་ཁྲུས་བྱེད་པ་ནའང་
དེ་བཞིན་དུ་བརྗོད་པར་བྱའོ། །གལ་ཏེ་སྲན་མ་མུ་དག་ལ་སོགས་
པའི་འབྲུ་རྣམས་ལ་སྲོག་ཆགས་ཡོད་ན། དེ་ནི་བདེ་བ་དང་
བསིལ་བའི་སར་དགྲམ་པར་བྱ་ཞིང་། འོན་ཀྱང་དེ་ནས་སྲོག་
ཆགས་དེ་ རྣམས་མི་འབྲལ་ན། འོན་ཀྱང་འབྲུ་དེ་དག་གནས་
ཁང་གི་ནང་དུ་བཅུག་སྟེ་གཞག་པར་བྱའོ། །ཤིག་རྣམས་ནི
དལ་གྱིས་བླངས་ཏེ་རས་བལ་ལ་སོགས་པར་གཞག་ནས་ནི།
རྩིག་པ་ལ་སོགས་པའི་བུ་ག་རྣམས་སུ་གཞུག་པར་བྱའོ། །སྲོག་
ཆགས་མ་གུ་ན་དག་ཀྱང་དེ་བཞིན་དུ་བསིལ་བའི་ས་རྩྭ་སྔོན་པོ་
དང་བཅས་པའི་ཕྱོགས་སུ་དོར་བར་བྱའོ། །གདུག་པ་སྟེ་སྦྲུལ་
དང་ཕྱི་བ་ལ་སོགས་པ་ཉོན་མོངས་བསྐྱེད་པར་བྱེད་པ་གཞན་་་
རྣམས་ཀྱང་། རང་གི་སྤྱོད་ཡུལ་གྲོག་མཁར་ལ་སོགས་པ་དག་ཏུ་
གཏང་བར་འོས། མཐར་གྱུར་པ་དེ་ནི་ཉེས་བྱས་དང་ལྷན་
ཅིག་བསྟན་ཏོ། །དེ་ནས་སྲོག་གཅོད་པའི་ཕྱོགས་དང་མཐུན་པ་
142



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
དག་བཤད་པར་བྱའོ།།དཔེར་ན་ནད་པ་དག་ལ་དུག་དང་
མཚོན་ཆ་བྱིན་པ་དང་། སྐོམ་ལ་སོགས་པ་དེ་ལ་མི་འཕྲོད་པ་
སྦྱིན་པ་སྟེ། དགེ་སློང་རྒན་པོ་མཁས་པ་དག་དང་སྨན་པ་དང་
དེ་རབ་ཏུ་བྱུང་བ་ལ་སོགས་པ་དག་ལ་ཡང་། དྲིས་ནས་ནད་པ་
རྣམས་ལ་ནི་སྨན་དག་སྦྱིན་པར་བྱའོ། །ནད་པ་དེ་ཡི་རིམ་གྲོ་བ་
ནི་གླན་པ་ཅི་ཡང་མི་ཤེས་པ་དེ་འདྲ་བ་མི་བསྐོ་ཞིང༌། གཞན་མེད་
པར་གྱུར་ན་དེ་ལ་བླང་དོར་ལེགས་པར་བསྒོ་སྟེ་བསྐོའོ། །གང་
དག་གིས་ནད་པ་དེ་ཡི་སེམས་ནི་འཆི་བར་གནས་པ། དེ་འདྲ་
བའི་ཆོས་རྣམས་ནད་པ་ལ་མི་བཤད་དོ། །ནད་པ་དེ་ལ་ཇི་སྲིད་
ཡུན་རིང་དུ་ཆོས་ལ་སྤྱོད་པ་འཚོ་བ་དེ་སྲིད་དུ་ནི་དགེ་བའི་་་་༌་
རྒྱུན་འཕེལ་བར་གྱུར་པས། སོས་པར་ཤོག་ཤིག་ཡུན་རིང་དུ་
གསོན་པར་ཤོག་ཅིག །ནད་ཀྱི་འཇིགས་པ་ལས་མྱུར་དུ་ཐར་ཏེ་
བདེ་བར་ཤོག་ཅེས་བརྗོད་པར་བྱའོ། །གལ་ཏེ་ནད་པ་ན་རེ་སྦེ་
བ་ལ་སོགས་པ་ཅུང་ཟད་བྱས་ན། བདག་ནི་འཆི་བར་འགྱུར་རོ་
ཟེར་ན་སྤོ་བ་ལ་སོགས་པ་དེ་དག་མི་བྱ། གདོལ་པ་བཞིན་དུ་
ལྷུང་བཟེད་དང་ཆོས་གོས་ལ་སོགས་པའི་ཕྱིར། ནད་པ་ལ་སྙིང་
བརྩེ་བ་མེད་པའི་ཆགས་པའི་སེམས་མི་བྱའོ།།གང་གི་ཚེ་
འཐབ་མོ་དང་མཚང་འབྲུ་བ་ལ་སོགས་པ་ཉེས་པའི་གཞི་དག་་་་་་
བྱེད་པ་དང༌། ནན་གྱིས་གཞན་གྱི་ཁྲི་དང་ཁྲིའུ་དག་ལ་འདུག་
པ་དང༌། གཞན་ལ་རྡེག་པར་བྱེད་དམ་ཡང་ན་རྡེག་པར་གཟས་ལ
143



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
པ་དང་། རྣམ་པར་འཚེ་བར་བྱེད་པ་དང་གནོད་སྦྱིན་གྱི་
གཟུགས་ཀྱིས་འཇིགས་པ་ལ་སོགས་པ་བྱེད་པ་དང་། ཁྲོས་པས་
བརྟུལ་ཞུགས་ཅན་དག་ལ་ཟན་མེད་པར་བྱེད་པ་དང་། དལ་བ་
ལ་རྒྱབ་ནས་ཕུལ་ལམ་རྒྱལ་པོ་ལ་ཆོམ་རྐུན་པ་དབུལ་བ་དང་།
བསམ་བཞིན་དུ་ནི་འགྱོད་པ་བསྐྱེད་པའི་ཚུལ་གང་དག་བྱེད་་
པ་དང་། སྒོའི་བར་ལྟ་བུ་ལ་འཚིར་བ་དང་གཡའ་སྒོག་པ་ལ་
སོགས་པ་དང་ནགས་མེས་གཏོང་བར་བྱེད་པ་དང་། འབྲས་ནི་
མ་སྨིན་པར་ཡང་བརྟོལ་བར་བྱེད་པ་དང་། རྐུན་པོ་སོགས་ཀྱི་
ཡན་ལག་གཅོད་པར་བྱེད་དམ་དེ་བཞིན་དུ་ཡན་ལག་འབིགས་་་
པར་བྱེད་ཀྱང་རུང་། དེ་ཡི་ཚེ་ཡང་ཕྱོགས་དང་མཐུན་པ་ཉིད་
དེ་དེ་ལྟར་བཤད་པ་འདིར། ཐམས་ཅད་སྲོག་གཅོད་པ་དང་
མཐུན་པ་ཕྱོགས་ཙམ་བརྗོད་པ་ཡིན་ནོ། །སྲོག་གཅོད་པ་སྤང་
བ་སྟེ་བསླབ་པའི་གཞི་དང་པོའོ།། །།
དགེ་ཚུལ་གང་ཞིག་རྐུ་བར་འདོད་པའི་སེམས་ཀྱིས་སུ། མི་
ཡི་རྫས་སུ་འདུ་ཤེས་ཏེ་མི་གཞན་གྱི་ནོར། རང་ལ་མ་བྱིན་པ་
དང་དངུལ་སྐྱ་ཞོ་གཅིག་གམ་དེའི་བརྒྱད་ཆ་ལྟ་བུ་རིན་ཐང་ཚང་་་
བ་དང་མིས་བདག་གིར་བྱས་པ། དུར་ཁྲོད་ཀྱི་རྫས་དང་མི་
དབང་བའི་བསོད་སྙོམས་མ་གཏོགས་པ། བསམ་པ་གང་ཡིན་
པ་དེ་ཉིད་སྦྱོར་བ་གཅིག་པུ་ཡིས། བདག་རང་གི་དོན་དུ་རྐུ་ན་
དེའི་གནས་དང་། དུས་ཀྱི་རིན་ཐང་ཚང་བའི་དབང་གིས་དེ་ར
144



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
བསྙིལ་བར་བྱ། སངས་རྒྱས་ཀྱི་རིང་བསྲེལ་དངོས་པོའི་འདུ་ཤེས་
ཀྱིས་རྐུ་ན་མཐར་འགྱུར་ལ་དད་པས་མཆོད་པའི་ཕྱིར་རྒྱལ་བའི་་་་
རིང་བསྲེལ་རྐུ་བ་ནི་དེ་ལྟར་མིན་ཡང་བཤགས་པར་བྱ་བའོ། །རྐུ་
བ་ལ་ནི་རྐུ་སེམས་ཉིད་ཡན་ལག་གི་གཙོ་བོ་སྟེ།དེ་བས་རྐུ་
སེམས་དེ་དང་བྲལ་ན་རྐུ་བའི་ཉེས་པ་མེད་ལ། ཡན་ལག་ལྷག་
མ་དག་ཉམས་པས་ནི་ཉེས་པ་ཆུང་བར་འགྱུར་ཞིང་། རྨི་ལམ་
དང་སེམས་མྱོས་པ་ལ་སོགས་པ་དག་ལ་ཉེས་པ་མེད་དོ། །ཐམས་
ཅད་ལ་ཡང་སེམས་བསྐྱེད་པ་ནི་བསྡམ་པར་བྱ་བའི་ཉེས་བྱས་་་་་
དང་པོ་ཡི་སྦྱོར་བ་ལ་ནི་གཤགས་པར་བྱ་བའི་ཉེས་བྱས་སུ་རིག་་
པར་བྱ། ཕྱི་མའི་སྟེ་དངོས་གཞིའི་སྦྱོར་བ་ལ་ཡང་ཉེས་བྱས་
ཡིན་ཞིང་། ལས་ཀྱི་ལམ་གྱི་དངོས་གཞི་ཀུན་ལ་འདི་ནི་ལྟུང་བའི་
དངོས་གཞི་ཡིན་ནོ། །གཞན་གྱི་དངོས་པོ་ཆུད་གཟན་པའི་ཕྱིར་
ཕྲོགས་པ་དང་དེ་བཞིན་དུ་གདོས་དང་བཅས་པ་ཡི། རྒྱ་དང་རི་
བམ་ལ་སོགས་པ་མ་རུངས་པར་བྱེད་པ་དང་། རང་ལ་ མི་དབང་
བའི་བསོད་སྙོམས་ལེན་པར་བྱེད་ནའང་འཇིག་རྟེན་གྱི།
སྙད་ཀྱི་ཚུལ་གྱིས་ཆུང་བ་སྟེ་ཉེས་བྱས་ཉིད་དུ་འགྱུར་རོ། 
།
གཞན་གྱི་གོས་རང་ཉིད་ལ་བྱིན་པ་བཞིན་དུ་སྤྱོད་པ་དང་།
སྨན་དང་སྔགས་ཀྱིས་གཞན་གྱི་སེམས་བསྒྱུར་ཏེ་བདག་ལ་སྦྱིན་་་་
དུ་འཇུག་པ་དང་། ཡིད་དུ་འོང་བའི་སྡུག་པ་དེ་འཕྲོག་པའི་
ཕྱིར་མང་པོ་ལས་འདམ་པར་བྱེད་པ་དང་། གཞན་ཏེ་དགེ་ཝ་
145



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
འདུན་གྱི་ཕྱིར་སྦྱིན་བདག་རྫས་བླངས་ནས་གང་ཟག་འགའ་ཞིག་་་
གིས་འགྱེད་པར་བྱེད་ན་ཡང་ཆུང་བར་འགྱུར་རོ། །ཕྱོགས་
བཞིའི་འཕགས་པའི་སྟེ་དགེ་འདུན་གྱི་ཚོགས་ཀྱི་ནོར་དག་ལས།།
ཕྱོགས་བཞི་པ་ཡི་དགེ་འདུན་གྱི་དོན་དུ་རྐུ་ན་ཉམས་པར
འགྱུར་ཞིང༌། དུར་ཁྲོད་པའི་རྫས་ནི་ཡོངས་སུ་འཛིན་པ་དང་
བཅས་པ་ནས། གོས་ལ་སོགས་པ་གང་ཡང་རུང་བ་རྐུ་ནའང་
དེ་བཞིན་ནོ། །ད་ནི་རྐུ་བའི་དབྱེ་བ་རབ་ཏུ་བསྟན་པར་བྱ་སྟེ།
ས་ནི་གལ་ཏེ་བརྩད་པས་གྲར་ཕྲོགས་པར་བྱེད་ན། གང་གི་ཚེ་
ཁྱིམ་པས་ཤག་འགྱེད་པ་དེ་ཡི་སྦྱོར་བ་བཏང་བའི་ཚེ་དེ་བརྐུས་་་་
པ་ཡིན་ལ། གལ་ཏེ་སླར་བརྩད་པ་ན་ནི་རང་ཉིད་རྒྱལ་བ་ཉིད་ན་
བརྐུས་པའོ། །ཡོངས་སུ་སྐོར་བའི་དབང་གིས་རྐུ་བར་བྱེད་ན།
གང་གི་ཚེ་མཚམས་ཀྱི་སྒོ་དང་སྒོ་འབྱོར་བར་གྱུར་ན་བརྐུས་་་་་
པའོ༑ །བརྡ་ཡི་སྦྱོར་བས་མི་ལ་རྐུ་བར་བྱེད་ན། བརྡ་གྲུབ་སྟེ་
འཕྲད་པ་ཡི་དབང་གིས་ལྟུང་བ་ཡིན་ནོ། །དུད་འགྲོར་གྱུར་པ་
རྔོན་པ་ལྟ་བུས་བཅིངས་པ་ལས་རྐུ་ན་ནི། བཅིངས་པ་དེ་བཀྲོལ་
བ་ཙམ་གྱིས་བརྐུས་པ་ཡིན་པར་ཤེས་པར་བྱའོ། །ཕྱུགས་ཁྱུ་ལས་
བཀར་བ་དང་གཅིག་པུར་བཅིངས་པ་རྐུ་བ་ན་དང་པོའི་གནས་་
དང་ཁྱུ་ལས་མི་སྣང་བར་གྱུར་པ་ན་བརྐུས་པ་ཡིན་ནོ། །གལ་ཏེ་
བླ་མའི་གོས་ལ་སོགས་པ་གནས་པ་དང་ཉེར་གནས་དག་གིས་་་་
ཁྱེར་ནས། གོམ་པར་སྐྱེད་པར་བྱེད་དམ་ཡང་ན་འབྲིད་པར་
146



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
1བྱེད་པས། རེ་ལྡེ་དང་ནགས་ཁུང་ལ་སོགས་པ་དག་གི་ཕག་ཏུ་མི་
སྣང་བར་སོང་བ་ལས་དངོས་གཞིའོ། །མངོན་སུམ་དུ་ཕྲོག་
པའང་དེ་དང་འདྲ་བ་ཡིན་ནོ། །གྲུ་ཞིག་ཆུ་བོ་དལ་བ་མཚོ་ལྟ་
བུའམ་ཐང་ལས་སམ། ཆུ་བོའི་རྒྱུན་ཕྱོགས་སུ་རྐུ་ནའང་དེ་
བཞིན་ནོ། །མི་སྣང་བ་ན་བརྐུས་པའོ་ཞེས་པའི་དོན་ཏོ། །ཆུ་ཀླུང་
དང་མཚོ་ལ་སོགས་པ་ཕ་རོལ་གྱི་འགྲམ་མི་སྣང་བ་ལ་ཞེང་དུ་རྐུ་་
ན་མི་སྣང་བའི་ཚེ་བརྐུས་པ་དང་། དེ་བཞིན་དུ་སྣང་བ་ལ་ཕ་
རོལ་ཏུ་ཕྱིན་པ་ན་འདིར་བརྐུས་པའོ། །རྒྱུན་ལས་བཟློག་པའི་
ཕྱོགས་སུ་གྲུ་ནི་འདྲེན་པར་བྱེད་པ་ན། གྲུ་ཚུགས་ཀྱི་ཚད་ལས་
ཐལ་བ་ལས་ནི་བརྐུས་པ་ཡིན་ཞིང་། གསང་སྔགས་དག་གིས་
བརྐུ་བར་བྱ་བའི་རྫས་རྐུ་བར་བྱེད་པ་ན། རྫས་དེ་ཉིད་རང་གི་
མིག་སྔར་སྣང་བ་ན་དེ་བརྐུས་པ་ཡིན་ནོ། རྫས་ཀྱི་སྟེང་ཆ་
སྤྱིང་བས་རྐུ་བར་བྱེད་པ་ནི། ཆུ་དང་འདམ་རྫབ་ལྟ་བུའི་གནས་།
ཀྱི་སྟེང་ཆ་ལས་འདས་པ་ན་བརྐུས་པ་ཡིན། ལུས་ཀྱི་རྒྱན་ནི་
ལུས་ལས་བཀྲོལ་བ་ཉིད་ན་བརྐུས་པ་ཡིན་ནོ། །ཤོ་གམ་དག་ནི་
དེ་གཅོད་པའི་ས་ཉིད་ལས་འདས་པ་ནའོ། །སྐལ་བ་ཐོབ་པར་བྱ་
བའི་ཕྱིར་སྡོམ་བརྩོན་གྱིས་རྐུན་པོ་ལ། ལམ་ལ་སོགས་པ་སྟོན་
པའི་སྒོ་ནས་གལ་ཏེ་དེ་དག་ལ་གྲོགས་བྱེད་ན། རང་གི་སྐལ་བ་
ཐོབ་པ་ན་བརྟུལ་ཞུགས་ཉམས་པར་འདོད་དོ། །ཚུལ་མིན་ཏེ་
མི་རིགས་པའི་ཆད་པས་གཅོད་པ་ཡང་དེ་ཆོད་ན་བརྟུལ་ཞུགས་་་
147



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།།
པཉམས་པ་ཡིན་ནོ། །ལོ་ཏོག་བདག་ལ་ལེགས་པར་ཤོག་ཅིག་
གཞན་ལ་དེ་ལྟར་མིན་པ་ཉེས་པར་གྱུར་ཅིག་སྙམ་དུ་ཆར་གྱི་ཚེ་་་་་
གཞན་གྱི་ཞིང་ལ་ཆུ་འདྲེན་པ་དང་ཐན་པའི་ཚེ་ཆུ་གཅོད་པར་
བྱེད་པ་ན། རང་གི་ལོ་ཏོག་དག་ནི་ལེགས་པར་གྱུར་ཅིང་།
གཞན་གྱི་ལོ་ཏོག་དག་ནི་འགྲིབས་པར་གྱུར་ན་འདིར་དངོས་་
གཞིར་འགྱུར་རོ། །གལ་ཏེ་རྫས་ས་ལས་བཤལ་ཏེ་རྐུ་བར་བྱེད་
ན༑ རྫས་ཀྱི་ངོས་གཞན་གྱིས་ནི་ངོས་གཞན་གྱི་ས་མཚམས་ལས་
ཐལ་བ་ན་དེའི་ཚེ་བརྐུས་པ་ཡིན་ལ་བཏེག་སྟེ་བརྐུས་པ་ནི་ས་་་་
ལས་འཕགས་པ་ན་བརྐུས་པ་ཡིན་ནོ། །དབྱུག་པ་ལ་སོགས་པས་
བརྒྱབ་པས་ཤིང་ཐོག་རྐུ་ན། འོག་ཏུ་ས་ལ་ལྷུང་བ་ན་བརྐུས་པ་
ཡིན་པར་བསྟན་ཅིང་། གྲོགས་མང་པོ་དག་དང་འདུས་ཏེ་རྐུ་
བ་དེ་བྱེད་ན། རང་གི་སྐལ་བ་ལག་ཏུ་ཐོབ་པ་ན་བརྐུས་པ་ཡིན་
ལ་སྔར་ཏེ་རང་གི་སྐལ་བ་མ་ཐོབ་པའི་ཚེ་ན་དངོས་གཞིར་འགྱུར་བ་
མིན་ནོ། །སྐྱེ་བོ་མང་པོ་ལ་དབང་བའི་རྫས་རྐུ་བ་ན་གང་གི་ཚེ།
བདག་པོ་རེ་རེའི་སྐལ་བས་རིན་ཐང་ཚང་ན་བརླག་སྟེ། འདིར་
འཕགས་པ་ཉེར་སྦས་ཀྱི་ཞལ་ནས་ནི། གལ་ཏེ་དེ་ལ་སྲུང་མ་དག་
བཞག་པ་ཡིན་ན་དེ་དག་ཁོ་ན་ལས་མ་བྱིན་པར་ལེན་པ་ཡིན་ཏེ།
འདི་ལྟར་མཆོད་རྟེན་ལ་སོགས་པ་དང་ཕྱོགས་བཞིའི་དགེ་འདུན་གྱི་
རྫས་དག་ལས་གང་གི་ཕྱིར་སྲུང་མ་དག་གིས་གཞལ་དགོས་པའི་ཕྱིར་
རོ་ཞེས་གསུངས་སོ། །གཞན་དག་ནི་རྫས་ཀྱི་བདག་པོ་ཁོ་ན་དག་མ
148



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
ལས་མ་བྱིན་པར་ལེན་པ་ཡོངས་སུ་རྫོགས་པ་ཡིན་ནོ་ཞེས་འཆད་དོ། །
སྐྱེ་བོ་མང་པོ་དང་ལྷན་ཅིག་པས་གང་གི་ཚེ་རྐུ་བར་བྱེད་ན།
དེའི་ཚེ་རང་གི་སྐལ་བའི་རིན་གྱིས་རྣམ་པར་གཞག་གོ། །དགེ་
འདུན་དག་ནི་ནོར་གཅིག་པའི་སྤུན་དང་འདྲ་བས། དགེ་
འདུན་གྱི་ཆེད་དུ་བྱས་ཏེ་རྐུ་བ་ལ་ནི་རང་གི་སྐལ་བའི་རིན་ཐང་་་
ལ་མི་བརྟག་སྟེ། དགེ་འདུན་གྱི་ཞིང་ནི་བགོ་བར་བྱ་བ་མིན་པའི་
ཕྱིར་དང་སྡོམ་བརྩོན་མང་བའི་ཕྱིར་རོ། །གཞན་དུ་ལུང་ལས་
རིན་ཐང་དཔྱད་པའི་སྐབས་ཡོད་པར་མི་འགྱུར་རོ། །མེ་ཏོག་ལྟ་
བུ་གང་ཞིག་བཏུས་སམ་གོས་དག་ནི་བསྡུས་སམ་ནགས་ཚལ་་་
ལའང་༑ རྐུ་ན་གནས་ནས་སྤགས་པ་ཉིད་ན་བརྐུས་པ་ཡིན་ནོ། །
འོ་ན་རྣམ་པར་འབྱེད་པ་ལས། མེ་ཏོག་དང་ལྗོན་ཤིང་བཏོན་ནས་སྐུ་
བར་བྱེད་ན་དེ་དག་གི་རིན་ཐང་བརྩི་བར་བྱའོ། །ཞེས་གསུངས་པས་
འདི་བཏོན་ནས་ཞེས་སྔར་འདོན་པར་བྱེད་ཅིང་ཕྱིས་རྐུ་བར་མངོན་་
ན་དེ་ཇི་ལྟར་ན་སྤགས་པ་ཉིད་ན་བརྐུས་པ་ཡིན་ཞེ་ན། ཤིང་ནི་
བཏོན་ནས་རྐུ་ཞེས་སོ་སོར་ཐར་བའི་བཤད་པ་རྣམ་པར་འབྱེད་་
པ་ལས་གསུངས་པ་ནི། དཔེར་ན་མིག་བཙུམས་ནས་དགོད་ཅེས་པ་
དང་ཁ་གདངས་ནས་ནི་ཉལ་བ་ཞེས་པ་ཇི་ལྟ་བ་བཞིན་ནོ། །
རྒྱུན་པོ་ལ་དོར་བྱས་པས་རྒྱལ་ན་ཉེས་པར་འགྱུར་ཞིང་། རྒྱན་
པོ་ལ་སོགས་པ་གྲངས་ལ་དོར་བྱེད་པ་དང་། མཚན་མ་བསྐྱེད་
པར་བྱེད་དམ་འབྲིད་པར་བྱེད་པ་དང་། གནས་གཞན་དག་པ
149



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
པཏུ་སྤོ་ནས་འཇོག་པར་བྱེད་པ་དང་འདོར་བར་བྱེད་པ་དང་།
ཚོམས་གཞན་དག་ཉིད་དུ་ནི་འགྲང་ངམ་སྔ་ཕྱིར་སྟོན་པར་
བྱེད་དམ། རང་ལ་མི་དབང་བཞིན་དུ་མི་རིགས་པ་ཡི་ཐོབ་པའི་
དངོས་པོ་སྒྲུབ་པར་བྱེད་པ་དང་། གཞན་ལ་སྙད་བཏགས་པ་ལ་
སོགས་པའི་ཚུལ་གྱིས་བརྐུ་བས་རང་ལ་གྲུབ་པ་ཉིད་ན་ཉེས་པ་་
འབྱུང་བ་ཡིན་པར་དགོངས་སོ། །དངོས་པོ་བསྐྱིས་པ་དང་
བརྙས་པ་སྟེ་གཡར་བ་དང་གཞན་གྱིས་གཏམས་པ་དག་ལ་ནི།
བསྙོན་ཏེ་མ་བ སྐྱེས་སོ་ཞེས་པ་ལ་སོགས་པས་གཞན་གྱི་རེ་ཐག་་་
བཅད་པ་ན་ཉམས་པའི་ཉེས་པ་འབྱུང་བ་ཡིན་ནོ། །བདག་ལ་
བཅོལ་ཏེ་གཏམས་པ་ཞིག་རྐུ་བར་བྱེད་པ་ལ། ཐག་བཅད་པ་
ཡི་རབ་ཏུ་དབྱེ་བ་ནི་རྣམ་པ་གསུམ་སྟེ། ཐག་བཅད་པ་དང་
གནས་ནས་སྦགས་པ་དུས་མཉམ་པ་དང་གནས་ནས་སྦགས་པ་་་་
ཡི༑ འོག་ཏུ་ཐག་བཅད་པ་ལ་སྦྱོར་བའི་ཉེས་པར་འགྱུར་ཞིང་།
གནས་ནས་སྦགས་པའི་སྔ་རོལ་ཏུ་ཐག་བཅད་དེ་དེ་བཞིན་དུ་་་
བསྙོན་པ་ཡང་སྦྱོར་བའོ། །སྦགས་པ་གྲུབ་པ་འདིར་ནི་དངོས་
གཞི་ཡིན་ནོ། །དེ་ལྟར་བརྐུ་བར་བྱ་བའི་དབྱེ་བས་རྐུ་བའི་རབ་
ཏུ་དབྱེ་བ། འདི་ནི་དམ་ཆོས་འདུལ་བའི་རྒྱ་མཚོ་ཆེན་པོ་ལས་
བཏུས་ཏེ་བསྟན་པ་ཡིན་ནོ། །རང་རྐུའམ་གཞན་དག་གིས་སམ་
བང་ཆེན་བཏང་བས་སམ་དུ་མ་བརྒྱུད་པ་ལ་སོགས་པ་ཡིས།
དངོས་པོ་གང་ཞིག་རྐུ་ན་ཐམས་ཅད་ཀྱང་རྐུན་མ་ཡིན། གཞི་
150



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
ནས་ཆུ་ལྟ་བུར་རྒྱུན་གྱིས་རྐུ་བར་བྱེད་པ་ན། ཀུན་ཏུ་འབྲེལ་
བར་འབྱུང་བ་ཐམས་ཅད་གཅིག་ཉིད་དོ། །དེ་བཞིན་དུ་འདིར་
ནི་སྔོན་པོ་ལྟ་བུ་ཁ་དོག་གཅིག་པར་གྱུར་པའི་གནས། རི་མོ་ལ་
སོགས་པ་གང་ཡང་མེད་པ་སྟེང་མཉམ་པ་དེ་ནི་གཅིག་པ་ཉིད་་་
དོ༑ །གླང་ཆེན་ལ་སོགས་པའི་རྩིབ་ལོགས་ཀྱི་ཕྱོགས་ནི་ཤ་རྒྱས་
པས་སོ་སོར་མི་མངོན་པ་དང་། དོང་དག་ན་ཡོད་པའི་འབྲས་
ཅན་ཁ་དོག་མཚུངས་པ་དང་། རྩྭ་རྣམས་བཀྲམ་པ་འབྱར་བ་
མཉམ་པའི་ངོ་བོར་གྱུར་པའམ། གཞན་རྣམས་ལ་ཡང་ཇི་ལྟར་
འོས་པ་ཉིད་ཀྱིས་དཔྱད་པར་བྱའོ། །གསེར་དང་དངུལ་དག་
སྨན་གྱིས་རྣམ་པ་ཉམས་པར་བྱས་ནས་རྐུ་བར་བྱེད་ན། ཉམས་
པར་བྱས་པའི་ངོ་བོ་བརྐུ་བར་བྱ་བར་འདོད་ཀྱི་ཉམས་པར་མ་་་
བྱས་པའི་ནི་མ་ཡིན་ནོ། །ལུག་ལ་སོགས་པ་བསད་པ་ཉིད་ནི་ནམ་
ཡང་བརྐུས་པའི་དངོས་གཞི་མིན་ཏེ། དེ་ནི་རྐུ་བའི་སྦྱོར་བ་ཁོ་
ན་ཡིན་པར་བསྟན། དེ་ལྟར་ན་བརྐུ་བར་བྱ་བ་གཅིག་པ་ཉིད་ནི་
གཞི་ནས་རྒྱུན་གྱིས་ཞེས་པ་ལ་སོགས་པས་བཤད་པ་དང་ནི་གཞིར་
གྱུར་པ་གཅིག་པ་ཡང་དེ་བཞིན་འདིར་ནི་ཁ་དོག་སོགས་ཀྱིས་་
བཤད་ལ། རྐུ་བའི་ངོ་བོ་ཡང་གསེར་དངུལ་རྣམ་པ་ཉམས་པར་
བྱས་པ་ལ་སོགས་པ་ཇི་ལྟར་དེ་ལྟར་བཤད་དོ། །ནོར་གྱི་བདག་
པོ་མིའམ་འོན་ཏེ་རི་དྭགས་ལ་སོགས་པ་ཡིན་ཞེས། ངེས་པ་མེད་
པར་རྐུ་ན་དངོས་པོ་ཉིད་ཀྱི་དབང་གིས་རྣམ་པར་གཞག་གོ། །
151



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
ན
ལ
ལརྐུན་པོས་རང་གི་ཆོས་གོས་དང་རྫས་ལ་སོགས་པ་ཕྲོགས་ན།
དེ་ལ་སླར་རྙེད་པའི་རེ་བ་མེད་ན་བདག་གིར་འཛིན་པ་མིན།
དེ་བདག་གིས་ཕྱིར་ནན་གྱིས་ལེན་པར་བྱེད་ན་དེ་ལ་མཐའ་་
ཉིད་དུ་འགྱུར་ལ། རང་གི་བསམ་པས་མ་བཏང་བ་ཕྱིར་བླངས་པ་
ལ་ཉེས་པ་མེད་དོ། །གཞན་གྱིས་བདག་གི་སློབ་མ་བསྡུས་པའམ་
སྦྱིན་པ་ལ་སོགས་པས་དབང་དུ་བྱས་ན་དེ་བདག་ལ་དབང་བ་་་་་
མིན་ཏེ་སླར་ཕྲོགས་ན་མཐར་འགྱུར་བའོ་ཞེས་དགོངས་པའོ། །རང་
ཉིད་ཆོམ་རྐུན་པས་བཟུང་བ་སླར་བྲོས་པ་ལྟ་བུ་ལ་བདག་ཉིད་་་་་
བདག་གིས་རྐུ་བ་དུས་ནམ་ཡང་ཡོད་པ་མ་ཡིན་ནོ། 
།དུད་
འགྲོའི་ནོར་ཏེ་དེའི་རྒྱུན་ཆ་ལ་བདག་པོ་དང་དུད་འགྲོ་དག་་་་
གང་ལ་རྐུ་བར་བསམ་པའི་འདུ་ཤེས་ཉིད་ཀྱིས་རྣམ་པར་བཞག་ལ།
དུད་འགྲོ་ལ་བྱིན་པའི་ཁ་ཟས་བདག་པོས་བློའི་བཏང་བ་ལ་དེ་ཡི་
བདག་པོ་ནི་དུད་འགྲོ་དེ་ཉིད་ཡིན་ནོ། །རྔོན་པ་ལྟ་བུ་རང་གིས་
ཐོབ་པར་བྱ་བའི་ཕྱིར་མེ་ལ་སོགས་པས་སྒྲོགས་པ་ཡིས། རི་
དྭགས་ལ་སོགས་པ་དེ་ཡི་བདག་པོ་ནི་བརྩོན་པ་པོར་བསྟན་གྱི་
གཞན་མ་ཡིན་ནོ། །སོ་སོར་ཐར་བ་བཤད་པ་ལས་ནི་རི་དྭགས་ནི་
མཚོན་པའི་ཕྱིར་ཡིན་གྱི། དེ་ཕྱིར་སྲོག་ཆགས་གཞན་རྣམས་ལ་
སྦྱོར་བའང་འཐད་པ་ཡིན་ནོ། །རྔོན་པ་རྣམས་ཀྱིས་རི་དྭགས་
གཙེས་པ་གྱུར་པ་འགའ་ཞིག །དགེ་འདུན་གནས་པའི་གཙུག་
ལག་ཁང་དུ་རྒྱུག་ཅིང་བྲོས་ཏེ་ཕྱིན་པ་ན། སྐྱབས་སུ་འོས་པ་
152



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
ཉམ་ཐག་པ་དེ་ལ་བསྲུང་བར་བྱའོ། །གལ་ཏེ་དེ་ནི་ཤི་བར་གྱུར་
ན་ལིང་མི་དེ་དག་རྣམས་ལ་གཏད་པར་བྱའོ། །སྐྱེ་བོ་ཉེ་དུ་
རྣམས་ཀྱིས་བརྟུལ་ཞུགས་ཅན་གང་ཞིག་གཙུག་ལག་ཁང་ནས་་་་
མཐུ་ཡིས་ཁྲིད་པར་གྱུར་ན་འབད་པས་དེའི་ལག་པ་ནས་གཟུང་
བར་བྱའོ། །གལ་ཏེ་ཉེ་དུས་བཟུང་བའི་ཕྱོགས་ནའོ་ཞེས་ཟེར་ན་
གཟུང་བར་བྱ་ཞིང་ཅིག་ཤོས་ནའོ་ཟེར་བའི་རྟགས་ཀྱིས་དེ་ཡི་་་་་་
བསམ་པ་སྐྱེ་བོ་གཉེན་དག་དང་མཐུན་པར་ཤེས་ན་དེ་ཉིད་་
གཟུང་བར་མི་བྱའོ། །དབྱར་གྱི་གནས་སུ་དགེ་འདུན་གྱིས་རྙེད་
པའི་དངོས་པོ་རྣམས་ཟླ་བ་ཕྱེད་དང་གཉིས་ལྟ་བུ་དེ་བས་མང་་
དུ་དབྱར་གནས་པ་ན་ཤི་བ་དང་བབས་པ་དག་ལ་ཡང་དབང་་་
ངོ་༑ །ཆོས་ཀྱི་རྙེད་པ་ནི་ཆོས་སྨྲ་བ་དག་ལ་དབང་བས་གང་དག་ཐ་
ན་དམ་པའི་ཆོས་ཚིགས་སུ་བཅད་པ་འགའ་ཞིག་ཙམ་འདོན་་་
པར་བྱེད་པ། དེ་དག་ལ་ཡང་ཆོས་ཀྱི་རྙེད་པ་དབང་བ་ཡིན་ནོ། །
གཙུག་ལག་ཁང་མང་པོ་དུས་གཅིག་ཏུ་ནོན་པར་བྱས་ནས་དབྱར་
གནས་པར་ཁས་བླངས་ཀྱང་། རྙེད་པ་ནི་གང་ན་ཡུན་རིང་དུ་
གནས་པ་གཅིག་ནས་ལེན་པར་དབང་བ་ཡིན་ནོ། །གལ་ཏེ་
ཐམས་ཅད་དུ་མཉམ་པར་གནས་པར་བྱེད་ན་གཙུག་ལག་ཁང་་་
ཐམས་ཅད་ཀྱི་རྙེད་པ་ཀུན་ལས་བསྡམས་ཏེ་ཆ་གཅིག་ཙམ་ཞིག་
བླང་བར་བྱའོ། །དགེ་སློང་གཅིག་གིས་སྐལ་བ་བསྟན་པས་གཞན་
རྣམས་ཀྱང་དེ་དང་འདྲ་བ་ལས། དགེ་ཚུལ་རྣམས་ལ་སྐལ་བའི་
153



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
སུམ་ཆ་ཙམ་ཞིག་དབང་བར་འགྱུར་རོ། །བསྙེན་པར་རྫོགས་
པར་འདོད་པ་དག་ཡིན་ན་སུམ་ཆ་གཉིས་ཏེ། ཟས་ཏེ་བཟའ་བ་
དང་བཅའ་བ་ལ་སོགས་པར་གཏོགས་པ་རྣམས་ནི་མཉམ་པར་བྱ་
ཞིང་བསྒོ་བ་ནི་མ་གཏོགས་སོ། །གཙུག་ལག་ཁང་ནི་གང་ན་
བརྟུལ་ཞུགས་ཅན་གཅིག་པུ་ཞིག་གནས་ཀྱང་། དེ་ཉིད་ལ་
གཙུག་ལག་ཁང་དེའི་སྐལ་བ་རྣམས་དབང་ངོ༌། །སྡོམ་བརྩོན་
འགའ་ཞིག་ཤི་ན་རོ་དེ་ལ་བཀུར་སྟི་བྱས་ནས་ནི་དེའི་འོག་ཏུ་དེ་་
ཤི་བ་ཡི་གོས་ལ་སོགས་པའི་ཡོ་བྱད་དག་བགོ་བར་བྱའོ། །ནད་
པའི་ནད་གཡོག་ཏུ་གྱུར་པ་གང་ཡིན་པའི་སྡོམ་བརྩོན་དེ་ནི་་་
ལྷུང་བཟེད་དང་ལ་སོགས་པ་སྟེ་ཆོས་གོས་གསུམ་དང་གདིང་བ་་་
དང་ཆུ་ཚགས་དྲུག་པོ་དག་དབང་ཞིང་། གང་གི་ཚེ་ནད་གཡོག་།
དག་མང་བ་ཉིད་ཡིན་ན། དེ་དག་ལ་ཡོ་བྱད་དྲུག་པོ་དེ་དག་
སྤྱིར་སྦྱིན་པར་བྱ་བ་ཡིན་ནོ། །ནད་པའི་དོན་དུ་ནད་གཡོག་དེ་
གཞན་དུ་སོང་བར་འགྱུར་བ་ལས། སྡོམ་བརྩོན་དེ་ལ་ནད་པ་དེ་
ཤི་ཡང་ཡོ་བྱད་དྲུག་པོ་དབང་། དེའི་ཚེ་སྡོམ་བརྩོན་རྣམས་
ཀྱིས་གལ་ཏེ་དེ་དག་བགོས་ཟིན་པར་གྱུར་ཀྱང་སླར་བསྡུས་ཏེ།
མྱུར་བར་ནད་གཡོག་སོང་བ་དེ་ལ་ནི་སྦྱིན་པར་བྱའོ། །གལ་ཏེ་
ནད་གཡོག་དེ་བུད་མེད་ཀྱི་མཚན་དང་ལྡན་པའི་དགེ་ཚུལ་མ་ལ་
སོགས་པ་ཞིག་ཡིན་ནམ། ཁྱིམ་པ་ཞིག་ཡིན་ན་ཡོ་བྱད་དེ་དྲུག་དེ་
ལ་མི་དབང་ངོ༌། །གལ་ཏེ་སྡོམ་བརྩོན་དེ་འགའ་ཞིག་ལས་བུ་
154



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
ལོན་བླངས་ནས་རང་ཉིད་ཤི་ན། ཤི་བ་དེ་ཡི་རྫས་རྣམས་ལས་བུ་
ལོན་དེ་ནི་འཁོར་བར་བྱའོ། །ལག་གི་བླ་ཡིས་དགེ་འདུན་རྣམས་
ཀྱི་ཆེད་དུ་བུ་ལོན་བླངས་ནས་དེ་ཤི་ན། ཡི་གེར་བྲིས་པ་དག་ལ་
བརྟགས་ཏེ་དགེ་འདུན་གྱི་རྫས་དག་ལས་གཞལ་བར་བྱའོ། །
གསོལ་བ་བྱས་པ་དང་དང་པོ་སྟེ་རྒན་པ་དང་ཐ་མར་ཏེ་གཞོན་་་
ནུ་གང་དག་ཡོད་པ། དེ་དག་ལ་བསྔོས་པས་དེ་དག་ཤི་བ་ཡི་
གོས་རྣམས་ལ་དབང་ངོ༌། །ཁོ་བོ་འདས་པ་སྟེ་ཤི་ནས་དངོས་པོ་
འདི་གང་ཟག་འདི་ལ་སྦྱིན་ཞེས་སྨྲས་ན་ནི། གལ་ཏེ་ཤི་བར་གྱུར་
ན་རྫས་དེ་དག་ནི་བགོ་བར་བྱ་སྟེ། ཁྱིམ་པ་རྣམས་ཀྱི་ལྟར་སྡོམ་
བརྩོན་རྣམས་བུ་ལ་སོགས་པ་ལྟོས་པ་དང་བྲལ་བའི་ཕྱིར། ལྟོས་
པ་དང་བཅས་པའི་སྦྱིན་པ་དེ་ནི་སྦྱིན་པ་མིན་ནོ། །ནད་པས་
སྦྱིན་པར་བྱ་བའི་དངོས་པོ་བསྐུལ་བ་ལས། བྱ་བ་འགའ་ཞིག་
གིས་ཤོར་ནས་དེ་ཉིད་མ་བྱིན་ན། དེ་ཤི་ན་ཡང་དེའི་སྔར་གྱི་
ཚིག་དང་མཐུན་པར་ནི། ཤི་བ་དེ་ཡི་རྫས་ལས་སྡོམ་བརྩོན་
རྣམས་ཀྱིས་སྦྱིན་པར་བྱའོ། །བཅུ་ལ་སོགས་པ་རང་གི་སྡེ་ཚན་གྱི་
རྫས་ནི་འགོད་པ་ལས། གལ་ཏེ་སྡོམ་བརྩོན་དེ་རང་གི་སྐལ་བ་
མ་བླངས་ཤིང་ཤི་བར་གྱུར་ན་སྐལ་བ་དེ་ནི་གཅིག་གིས་མ་ཚང་
བའི་སྡེ་ཚན་དེའི་ཡིན་ནོ། །སྐལ་བ་ཐོབ་ནས་ཤི་ན་ཤི་བའི་
སྐལ་བ་ཡིན་པས་མཚམས་སུ་གཏོགས་པ་ཐམས་ཅས་ཅད་ཀྱིས་ཤི་བའི་་
ཡོ་བྱད་དུ་བྱིན་གྱིས་བརླབ་པར་བྱའོ། །འགའ་ཞིག་གིས་གཞན་དུ་བྱ
155



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
གོས་ལ་སོགས་པ་བསྐུར་བར་གྱུར་ན། རྫས་དེ་ནི་གང་ལ་
བསྐུར་བའི་ཡུལ་དེའི་ཡིན་ནོ། །གལ་ཏེ་དེས་ལེན་པར་མི་འདོད་
ན་སྐུར་བར་བྱེད་པ་ཉིད་ལ་དབང་བ་སྟེ། དེས་ཕྱིར་ལེན་པར་མི་
འདོད་ཀྱང་དེ་ཉིད་ལ་དབང་བ་ཁོ་ན་ཡིན་ནོ། །མཚན་མཐུན་
པ་དག་ཡོད་ན་ཤི་བའི་ནོར་རྣམས་ལ། མཚན་གྱི་རྣམ་པ་ཐ་
དད་པ་དག་ལ་ནི་མི་དབང་ངོ་། །སྡོམ་བརྩོན་གཞན་གྱིས་
མངོན་སུམ་དུ་བསྐྲད་པ་དག །བསྐྲད་པ་ཤི་བའི་རྫས་རྣམས་
ལ་ཡང་མ་བསྐྲད་པ་དག་ཡོད་ན་བསྐྱེད་པ་དག་ལ་དབང་བ་ཡིན་་
ནོ། །གཙུག་ལག་ཁང་གིས་མཚམས་གཉིས་གྱི་བར་དུ་སྡོམ་
བརྩོན་འགའ་ཞིག་ཤི་ན། དེའི་ལུས་དང་འབྲེལ་བའི་རས་ལ་
སོགས་པའི་རྫས་དང་། མཚམས་གང་དུ་མགོ་བོ་གཞག་པ་དེ་ལ་
དབང་བ་ཡིན་ཅིག །མཚམས་གཉིས་ཀར་ནོན་པར་གཞག་ན་དེ་
བཞིན་དུ་གཉི་གའི་དབང་བ་ཡིན་ནོ། །ཁྱིམ་བདག་གི་ཁྱིམ་གྱི་
ནང་ན་ཡོད་པའི་ཤི་བའི་གོས་དག་ཁྱིམ་པ་དེ་ནི་དད་པས་
གང་ལ་སྦྱིན་པར་བྱེད་པ་དེ་ལ་དབང་བའོ། 
།གཙུག་ལག་ཁང་
གང་གི་མཚམས་ཀྱི་ནང་ན་ཤི་བའི་གོས་ཡོད་པ། མཚམས་དེ་ན་
གནས་པ་དེ་རྣམས་ཀྱིས་ཡོ་བྱད་དེ་དག་ཁོ་ན་བྱིན་གྱིས་རློབ་པ་
དབང་བ་ཡིན་གྱིས་གཞན་ནི་མ་ཡིན་ནོ། །གནས་གཞན་དག་ན་
ཤི་བའི་ཡོ་བྱད་ཀྱི་གོས་རྣམས་ཡོད་པར་གྱུར་ཀྱང་། རྫས་དང་
འདྲ་བ་ཉེ་བར་གྱུར་པ་ལ་རྫས་ཡོད་པ་དེ་བཞིན་དུ་བྱིན་གྱིས་་་མ
156



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
J་བརླབས། དེ་གང་ཡིན་ཞེ་ན་གང་ལ་ཤི་བ་དེ་ཡི་རྫས་རྣམས་སྔར་
གཏམས་པར་གྱུར་པའི་ཁྱིམ་པའམ་རབ་ཏུ་བྱུང་བའང་རུང་མི་་
དེ་ནི་རྫས་དང་འདྲ་བ་ཞེས་བྱ་བ་ཡིན་ནོ། །གྱུར་ཞུགས་པ་ན་
གྲོགས་ལ་ལྷུང་བཟེད་ལ་སོགས་པ་འདི་ཁྱོད་ཀྱིས་གཟུང་ངམ།
བདག་གིས་གཏང་བར་བྱའོ་ཞེས་གོ་བར་བྱས་ནས་དེ་ལ་སྦྱིན་་་
པར་བྱ། དེ་ལྟར་དེ་སྐད་སྨྲས་ནས་བྱིན་པ་ལ་དེ་བོར་ན། དེའི་
ཚེ་དེའི་རིན་ནི་ཐེ་ཚོམ་མེད་པར་ལེན་པ་པོས་གཞལ་བར་བྱའོ། །
སྨན་རིན་དག་ལས་གོས་ལ་སོགས་པ་དེ་རྣམས་བླང་བར་མི་་་
བྱ་སྟེ་དེ་དག་ནི་སྦྱིན་པ་པོ་མིན་པས་སོ། །ཕོངས་ན་ནད་པས་ནི་
བདག་གི་སྨན་རིམ་རྣམས་ལས་བླང་སྟེ། དེ་ཡང་སླར་སྦྱིན་པར་
འདོད་པ་ཉིད་ཀྱི་སེམས་ཀྱིས་སོ། །ནད་པ་ནོར་གྱིས་ཕོངས་པར་
གྱུར་པས་དེ་བཞིན་གཤེགས་པ་ཡི། དཀོར་གྱིས་ཀྱང་ནི་སྨན་
གྱི་བྱ་བ་རྣམས་བསྒྲུབ་པར་བྱ་ཞིང་། སོས་པ་ཉིད་དུ་གྱུར་ན་
རྫས་དེ་བསབ་པར་བྱ།། གལ་ཏེ་དེ་ལ་འབྱོར་བ་མེད་ན་མ་
བསབས་ཀྱང་ཉེས་པ་མེད་དོ། །ཡུལ་ཆོས་ཀྱི་ཆད་པ་ལ་སོགས་པ་
ལས་བྱུང་བ་ཆོས་དང་ལྡན་པས་བསྟན་པ་ནི་རྒྱལ་པོའི་སྐལ་བ་་་
ཡིན་པས་རྒྱལ་པོས་གནང་བ་ན་བླང་བར་བྱ། དེ་ལ་ཤག་འགྱེད་
པ་ལྟ་བུའི་རྩོད་པ་དག་ནི་བྱུང་བར་གྱུར་ན། ཁྱིམ་པ་བསྒོ་བར་བྱ་
བ་ལས་སྡོམ་བརྩོན་བསྒོ་བར་བྱ་བ་ནི་སྟོན་པའི་བཀའ་ལས་་་་་
བྱུང་བ་མིན། རྒྱན་པོ་དང་ཤག་འགྱེད་པ་དང་ཆད་པས་གཅོད་པ་
157



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
རྣམས་དོན་གྱིས་ན་སྡོམ་པ་མ་ཡིན་པ་དང་ལྡན་པ་ཡིན་ནོ་ཞེས་
གསུངས་པ་ཡིན་ནོ། །གྲི་གུ་དང་ཁབ་ལ་སོགས་པའི་རྫས་དག་
འཆགས་ལ་སོགས་པར་ལྷུང་བར་མཐོང་ན། དེ་དག་བླངས་ཏེ་
གཙུག་ལག་ཁང་སྐྱོང་བ་དག་ལ་གཏད་པར་བྱའོ། །དེས་ཀྱང་
ཚོགས་རྣམས་ཀྱི་ནང་དུ་བསྟན་ནས་ནི། ཉི་མ་གསུམ་དུ་དེ་
དག་གི་བདག་པོ་དེ་འོང་བ་ལ་བསྡད་པར་བྱས་ནས། གལ་ཏེ་དེ་
ཤེས་པ་སུ་ཡང་མེད་ན་དེའི་ཚེ་ཚོགས་པ་དག་ལ་དབུལ་བར་་་
བྱའོ། །དངུལ་ལ་སོགས་པ་འཆགས་ལ་སོགས་པར་ལྷུང་བར་
མཐོང་ན་ཉི་མ་བརྒྱད་དུ་བདག་པོ་འོང་བ་ལ་བསྡད་ནས། ཕྱི་
ནས་ཟླ་བ་དྲུག་ཏུ་དགེ་འདུན་གྱི་མཛོད་དུ་གཞག་པར་བྱས་ཏེ།
དེའི་ཚེ་བདག་པོ་མ་བྱུང་ན་ཕྱི་ནས་ཀྱང་ནི་མཆོད་པའི་ཡོ་བྱད་དུ་་
རུང་བའི་སྣོད་རྣམས་རབ་ཏུ་བྱའོ། །དེ་ནས་གལ་ཏེ་ནོར་བདག་
དེ་འོངས་ནས་དེ་སློང་བར་བྱེད་ན་བསོད་ནམས་ལས་ཀྱིས་་་་་་་
བསྔགས་པ་བརྗོད་དེ་ཡི་རང་བར་བྱེད་དུ་གཞུག་འོན་ཀྱང་སློང་ན་་
དེ་ལ་སྦྱིན་པར་བྱ་སྟེ་རྫས་ཀྱི་སྐྱེད་ནི་སྦྱིན་པ་མེད་དོ། །ལག་གི་
བླ་ལ་མི་མཁོ་བའི་ཤིང་ཡོད་ལ། ལག་གི་བླ་དེ་ལས་ཐོབ་ན་དེ་
ཡིས་གནང་བས་ན་དེ་བླང་བར་བྱའོ། །རྙེད་པ་ནི་བརྒྱད་དེ།
མཚམས་ཀྱི་བསྒྲུབས་པ་དང༌། ཁྲིམས་སུ་བྱ་བས་བསྒྲུབས་པ་
དང་༑ གནས་ཀྱི་བསྒྲུབས་པ་དང་། དབྱར་གྱི་དང་དགེ་
འདུན་ལ་བསྟབས་པ་དང་། གང་ཟག་ལ་བསྟབས་པ་དང་།
158



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
མངོན་དུ་གྱུར་པ་དང༌། བརྒྱད་པ་སོ་སོར་སྨོས་པ་ཞེས་གང་
གསུངས་པ་དེ་ལྟར་བདག་པོ་ཐ་དད་པའི་བྱེད་པ་དང་དེ་ཡི་་་
འོག་ཏུ་ཉེས་བྱས་ནི། དཔེར་ན་འགྲོན་དུ་མ་བོས་པར་ཟས་ཟ་
བ་དང༌། རྒྱ་ལ་སོགས་པས་ཟིན་པའི་སྡུག་བསྔལ་གྱིས་གཟིར་
བ་ཡི། །སྲོག་ཆགས་དག་བསོད་རྣམས་ཀྱི་བསམ་པས་གཏོང་
བར་བྱེད་པ་དང་། སངས་རྒྱས་ཀྱི་རིང་བསྲེལ་རིན་ཐང་མེད་
པར་གྱུར་དུ་ཟིན་ཀྱང༌། དེ་ལ་དད་པའི་བསམ་པས་མཆོད་པའི་
ཕྱིར་རྐུ་བ་དང་། དེ་བཞིན་དུ་སྙིང་རྗེའི་དབང་གིས་རི་དྭགས་
གདོས་ཀྱིས་བཏགས་པ། བཀྲོལ་བ་ལ་སོགས་པར་བྱས་པ་དང་
ནི་རྙི་སོགས་བཤིག་པ་དང་། ཕུག་རོན་ལ་སོགས་པའི་ཚང་
འཇིག་པ་ལས་ཀྱང་ཉེས་བྱས་ཡིན་ནོ། །དེ་ནས་ལྟུང་བ་མེད་
པའང་བཤད་པར་བྱ་སྟེ། ཡིད་གཅུགས་པའི་འདུ་ཤེས་བཞག་
པར་བྱས་ནས་གཞན་དག་ལ་གོ་བར་བྱས་ཏེ། ཡིད་དགེ་བ་
ཡིས་ལེན་པར་བྱེད་ན་ཉེས་པ་མེད་དོ། །ཡིད་གཅུགས་པའི་ཡུལ་
ཡང་གྲོགས་པོ་རབ་དང་འབྲིང་དང་ཐ་མར་གྱུར་པ་དག་ལ།
ཡིད་གཅུགས་པར་བྱ་བར་རིམ་པ་བཞིན་དུ་བསྒྲུབ་པར་བྱ་སྟེ།
གྲོགས་པོ་ཐ་མ་ལ་ནི་ཡིད་གཅུགས་པ་ཐ་མ་དང་གྲོགས་པོ་འབྲིང་
ལ་ནི་ཡིད་གཅུགས་པ་འབྲིང་དང༌། ཐ་མ་དང་གྲོགས་པོ་དེ་དང་
པོ་ལ་ནི་ཡིད་གཅུགས་པ་གསུམ་པོ་མཐའ་དག་བྱ་བ་ཉིད་དོ། །ན
སློབ་མ་ལ་སོགས་པ་དང་ར་ལུག་སོགས་ནོར་གྱི་རྒྱུད་ཆོམ་རྐུན་
159



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
བགྱིས་ཕྲོགས་པ་ལ་སྙིང་རྗེའི་དེ་དང་རྗེས་སུ་མཐུན་པས་རྫུ་་་་་་
འཕྲུལ་བསྟན་ནས་ཤོར་བར་བྱེད་ན་ཉེས་པ་མེད་དེ། 
དགྲ་
བཅོམ་པ་པི་ལིན་དས་པད་སའི་རྩེ་རྒོད་རྣམས་ཀྱི་རྗེས་ཤོར་བར་་་་
བྱས་པ་དང་མོང་འགལ་གྱི་བུ་ཆེན་པོས་མགོན་མེད་ཟས་སྦྱིན་གྱི་བུ་
ཤོར་བར་བྱས་པ་ལ་སོགས་པ་བཞིན་ནོ། །གང་ཚེ་གཙུག་ལག་
ཁང་གི་ཁྱམས་ན་བྱེའུ་ལ་སོགས་པའི་ཚང་། གང་དག་ཡོད་པ་དེ་
དག་སྒོ་ང་མེད་པ་ཡིན་ན་སྡོམ་བརྩོན་དག་གིས་བསལ་བར་བྱ།
འདི་ནི་དཔེ་ཙམ་ཡིན་པས་སྡོམ་བརྩོན་གྱི་ཚང་བཤིག་པ་ལྟ་བུ་་་
ཡང་ཉེས་པ་མེད་པ་ཡིན་ནོ། །ད་ནི་མ་བྱིན་པ་ལེན་པའི་ཕྱོགས་ནོ
དང་མཐུན་པ་བཤད་པར་བྱ་སྟེ། གང་གིས་བ་དན་དང་མལ་
སྟན་ལ་སོགས་པ་གཞན་ལ་བྱིན་ནས། སླར་ཡང་ཡིད་ལ་
གཅགས་པའི་མེ་ནི་འབར་བར་བྱེད་ན། བསྡམ་བྱའི་ཁ་ན་མ་
ཐོ་བ་དེ་ལས་ཐར་བར་བྱ་བའི་ཕྱིར་དེ་ལ་ནི། སླར་སྦྱིན་པར་
བྱེད་པའི་བུམ་ཆུས་མ་ལུས་པ་ཞི་བར་བྱ། བདག་པོ་དེས་གནང་
བ་མེད་པར་གཞན་གྱི་གོས་ལ་སྤྱོད་པ་དང་། ཁྱིམ་དུ་སྟན་ལ་
མ་བསྟབས་བཞིན་དུ་འདུག་པ་དང་། བརྟུལ་ཞུགས་ཅན་ལ་
གོས་ལ་སོགས་པ་བྱིན་ནས་ཁྲོས་ཏེ་ཞེ་སྡང་དང་ལྡན་པའི་་་་་་
བསམ་པས་སླར་འཕྲོག་པ་དང༌། ལྷུང་བཟེད་ལ་སོགས་པ་དག་
ལ་བརྐམ་པས་ནན་གྱིས་སློང་བ་དང་། བཞད་གད་ཀྱིས་ནི་
གཞན་གྱི་ལྷུང་བཟེད་ལ་སོགས་པ་སྦེད་བ་དང་། ཁྲོས་པས་སྡོམ་
160



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
བརྩོན་གཙུག་ལག་ཁང་ནས་འབྱིན་པར་བྱེད་པ་ལ་སོགས་པ་་་་
དང་༑ རྐུན་པོས་སྐྱེ་བོ་མེད་པར་བོར་བའི་དངོས་པོ་ལེན་པ་
དང་༔ སྡོམ་བརྩོན་གཙུག་ལག་ཁང་ལ་སྔ་ནས་འཁོད་པ་ལ་
ཕྱིས་མནན་ནས།མལ་དང་སྟན་ལ་རང་གི་སྤྱོད་པར་བྱེད་
པ་དང་། རྙེད་པ་དག་ཀྱང་གཞན་དུ་སྔོ་བར་བྱེད་པ་སྟེ་འདི་
དག་ནི་གཞན་གྱི་རྫས་མ་བྱིན་པ་ལེན་པའི་ཕྱོགས་དང་མཐུན་་་་
པའི་དཔེ་རུ་བརྗོད་པ་ཡིན་ནོ། །མ་བྱིན་པར་ལེན་པ་སྤོང་བ་
སྟེ་བསླབ་པའི་གཞི་གཉིས་པའོ།། །།
དགེ་ཚུལ་གང་ཞིག་འཇིགས་པ་མེད་པ་དང་ངོ་ཚ་བ་མེད་
པས་ཆགས་པའི་ཕྱིར། བུད་མེད་ཀྱི་ལུས་ཡན་ལག་ཆ་ཀུན་
གཟུང་བར་བཟོད་པ་ཡི། སྐྱེ་གནས་ལ་སོགས་པའི་ལམ་ནི་
གཞུག་ཏུ་རུང་བ་དང་རྨ་ལ་སོགས་པས་མ་ཉམས་པའི། པགས་
པའི་རིམ་པ་དང་སྦུ་གུའི་ཁ་དང་ཁའི་སོ་ལས་ཕར་ཐལ་ཏེ། ནོར་
བུ་ནད་མེད་པ་ལས་སུ་རུང་བ་དྲུད་པར་བྱས་ན་ནི།
པས་རེག་པའི་བདེ་བ་རྣམས་མྱོང་བ་དེ་ནི་ཉམས་པ་ཡིན་ནོ། །
འདིར་ཡང་ཐ་མལ་བ་ཉིད་དང་རྨི་ལམ་མིན་པ་ཉིད་དང་
བསླབ་པ་དང་བཅས་པ། ཞེས་ཡན་ལག་རྣམས་སྦྱར་བ་ནི་ཕྱི་མ་
རྣམས་ལ་ཡང་དེ་བཞིན་ནོ། །འོ་ན་ཅི་དགེ་ཚུལ་ལ་བསླབ་པ་བྱིན་
པ་ཡོད་དམ་ཞེ་ན་ཡོད་དེ་ཕྲན་ཚེགས་ལས། དགེ་སློང་དག་དེ་ལྟ་བུ་ཆགས་
161



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
།གཞན་ལ་ཡང་བསླབ་པ་བྱིན་ཅིག་ཅེས་གསུངས་པའི་ཕྱིར་རོ། །རང་
གི་རྨའི་སྐོར་ཡང་གཞན་གྱིའམ་རང་ཉིད་ཀྱི། སྦུ་གུས་ནན་
གྱིས་མནན་པར་བྱས་པ་ལ་སོགས་པའི་སྦྱོར་བ་ཡིས། དྲུད་པ་
བདག་གིར་བྱེད་ནའང་རྣམ་པ་ཀུན་ཏུ། དངོས་གཞི་སྟེ་མཐར་
གྱུར་པའི་རྡོ་རྗེས་མངོན་པར་བཅོམ་པ་ཐོབ་པ་ཡིན་ནོ། །བུད་
མེད་དང་ལ་སོགས་པ་སྟེ་སྐྱེས་པ་དང་མ་ནིང་གི་རྨ་རྣམས་ལ་
དུད་འགྲོ་ལ་སོགས་པའི་འགྲོ་བའི་རིགས་ཀྱི་དབྱེ་བའམ་བྲམ་ཟེ་་་
དང་གདོལ་པ་ལ་སོགས་པའི་རིགས་ཀྱི་དབྱེ་བའི་ཁྱད་པར་མེད་དོ། །
ཤི་བར་གྱུར་པ་དང་གོས་སྲབ་མོས་གཡོགས་པ་དང་རྐེད་པ་ཕྱེད་
དུ་ཆད་པ་ཡིན་ན་ཡང་། ཁྱད་པར་མེད་དེ་དངོས་གཞིར་འགྱུར་
ལ་བུད་མེད་ཆུ་ཤགས་སུ་གཤགས་པའི་དུམ་བུར་སྦྱར་བ་ལས།
མཚམས་མངོན་པ་མིན་པའི་བུ་ག་རུ་གཞུག་པའང་དངོས་་་་་་
གཞིར་འགྱུར་རོ། །དེ་ལྟར་སྦྱར་བའི་མཚམས་ནི་མངོན་པར་
གྱུར་པ་དང་། ཕག་ལ་སོགས་པ་བསྲེགས་པ་སྤུ་མེད་པ་དག་གི་
རྨ་དང་། དེ་བཞིན་དུ་མགོ་བོ་བཅད་པའི་ཁ་ལ་བཅུགས་པ་
ཡང་༑ ཀུན་ཏུ་གཤགས་པར་བྱ་བའི་ཉེས་པ་ཆུང་བར་འགྱུར་
རོ༑ །ཡན་ལག་གོས་སྟུག་པོ་ཉིད་ཀྱིས་དཀྲིས་པ་དང་ཡན་ལག་གི་
རྐེད་པ་བལྟབས་ཏེ་དགུག་པར་བྱས་པ་དང་། ལམ་ལ་མ་རེག་
པར་འཇུག་པ་ཡང་ཆུང་བར་འགྱུར་རོ། །གོས་སྟུག་པོ་དག་
གིས་དཀྲིས་པ་ཡིན་ན་ཆུང་བར་འདོད་ལ། གོས་སྲབ་མོས་
162



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
གཡོགས་པ་ནི་དངོས་གཞི་ཡིན་པས་ན་དེ་ལ་འགལ་བ་མེད་དོ། །
བསྟེན་པའི་སེམས་བྱུང་ན་དེ་ནི་ཡིད་ཀྱིས་བསྡོམ་པར་བྱ་བ་ཡིན་
ཞིང་སོ་དང་ལ་སོགས་ཏེ་པགས་པ་དང་སྦུ་གུའི་ཁ་ལ་རེག་པའི་་་
གཞི་ཡི་བར་དུ་བྱེད་པ་དག་ནི་སྦྱོར་བ་ཡིན་ལ། སོ་དང་པགས་
རིམ་ལ་སོགས་པའི་མཚམས་ལས་ཕར་འདའ་བ་ནི་དངོས་གཞི་་
ཡིན༑ འཁྲིག་པ་བསྟེན་པ་ལ་ནི་འདུ་ཤེས་གཙོར་བྱ་བ་མེད་དོ། །
མི་ཚངས་པར་སྤྱོད་པའི་ཕྱོགས་ཀྱི་ངོ་བོ་བསྟན་པ་ནི། དཔེར་
ན་བསམས་བཞིན་དུ་ཁུ་བ་འབྱིན་པ་དང་། འདོད་ཆགས་
ཀྱིས་ནི་བུད་མེད་ལ་འཁྱུད་པ་དང་ཟུར་སྟེགས་བྱེད་པ་དང༌།
འཁྲིག་པའི་ཚིག་སྟེ་སྒྲ་རྣམས་སྒྲོག་པར་བྱེད་པ་དང་། ཉལ་པོ་
བྱེད་པར་ཤོམ་པའི་ཁྱིམ་དུ་ལྟད་མོ་བལྟ་བའི་ཕྱིར་འགྲོ་བ་དང་།
རྒོད་པས་སྐྱེས་པ་དང་བུད་མེད་དག་གི་སྤྱོད་པ་བལྟ་བའི་ཕྱིར་་་་་་
གནས་པ་ཉིད་དང་ཕོ་མོ་དག་སྤྲོད་པའི་ཕྱིར་སྨྱན་བྱེད་པ་དང་།
ཁྱིམ་དག་ཏུ་ནི་མཚན་མོ་འཕྱན་ཅིང་རྒྱུ་བ་དང་། འདོད་ཆགས་
ཀྱི་གདོན་གྱིས་གཟིར་བས་མིག་ཟུར་གྱིས་བལྟ་བ་དང་ཡན་ལག་་
གཡོབ་པ་དང་ངག་གིས་འགྱུར་བ་སྟེག་པར་བྱེད་པ་རྣམས་ཡིན་་
ནོ༑ །ཡང་དང་ཡང་དུ་བུད་མེད་རྣམས་ཀྱི་གདོང་ལ་མི་ལྟ་ཞིང་།
བུད་མེད་ཀྱི་རེག་པའི་དུག་ལ་དུས་ནམ་ཡང་རེག་པར་མི་བྱའོ། །
གལ་ཏེ་ཆུ་དང་མེས་དེ་འཆི་བར་བྱེད་པ་དེ་ཡི་ཚེ། བསྐྱབ་པའི་
ཕྱིར་དེ་ལ་སའི་འདུ་ཤེས་བསྐྱེད་པར་བྱས་ཏེ་རེག་པར་བྱའོ། །
163



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
མོ་
པོ་བརྟུལ་ཞུགས་ཅན་དག་ལ་ཆགས་པའམ་སྡོམ་བརྩོན་་་་་་
གྱིས། བུད་མེད་དེ་མཐོང་ནས་ཆགས་པར་གྱུར་ན་དེར་ནི་ཡུན་
རིང་དུ་གནས་པར་མི་བྱ་ཞིང་། རྡོ་ལ་སོགས་པས་ཡན་ལག་གི་
འཁྲི་ཤིང་མི་བརྡུང་སྟེ། འདོད་ཆགས་ཀྱི་མེ་དེ་ནི་མི་སྡུག་པ་
བསྒོམ་པའི་ཆུས་ཞི་བར་འགྱུར་རོ། །བུད་མེད་གནམ་དུ་བལྟས་
ཏེ་ཆུ་འཐུང་བ་ལ་རང་གིས་ནི་དེ་ལ། ཆུ་ནི་རྒྱུན་མི་འཆད་
པར་སྦྱིན་པར་མི་བྱ་ཞིང་། རང་གི་ལག་ནས་མུ་སྟེགས་གཅེར་བུ་
མོ་སོགས་ལ་ཟས་ལ་སོགས་པ་དག་མི་སྦྱིན་ཏེ་འཕགས་པ་ཀུན་་་་
དགའ་བོས་ཁུར་བ་བྱིན་པ་བཞིན་འགྱུར་བས་མི་རུང་ངོ་། །མ་
ཆགས་པའི་མིག་གིས་བལྟས་ཏེ་བུད་མེད་རྣམས་ལ་ཆོས་བསྟན་་
པར་བྱའོ། །མིག་འབྲུ་ཚུགས་སུ་ནི་བུད་མེད་ཀྱི་བཞིན་ལ་བལྟ་
བར་མི་བྱའོ། །བུད་མེད་རྣམས་དང་ཁྱིམ་གཅིག་ཏུ་ཉལ་བ་དང་
འདུག་པ་དང་ལྷན་ཅིག་ལམ་དུ་འགྲོ་བ་ལ་སོགས་པ་སྤང་བར་་་་
བྱའོ༑ །གྲོགས་སྐྱེས་པ་གཞན་ཡོད་ན་ཉེས་པ་མེད་དོ། །མི་ཚངས་
པ་སྤྱོད་པ་སྤོང་བ་སྟེ་བསླབ་པའི་གཞི་གསུམ་པའོ།། །།བ་
དགེ་ཚུལ་གང་ཞིག་མིའི་ཆོས་བླ་མ་བརྗོད་པར་འདོད་པའི་
བློས་མི་ཆོས་ལས། བླ་མ་ཞེས་བྱ་བ་དེ་བདག་ལ་ཡོད་ཅེས། མི་
ལ་མིར་འདུ་ཤེས་པས་རྫུན་ཟེར་ཞིང་དེ་གཞན་གྱིས་གོ་ན་ནི། མ་
ཐོབ་པ་ལ་ཐོབ་པར་འདུ་ཤེས་པའི་མངོན་པའི་ང་རྒྱལ་མ་་
164



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
།བསམ་གཏོགས་ཏེ་དེ་བསྙིལ་བར་བྱའོ། །བསམ་གཏན་དང་གཟུགས་
མེད་པ་ལ་སོགས་པ་དང་ལྷའི་མིག་ལ་སོགས་པའི་མངོན་པར་་་་་
ཤེས་པ་དང་དགེ་སྦྱོང་གི་འབྲས་བུ་དང་བཅས་པའི། ཡོན་ཏན་
རྣམས་ནི་འདིར་མི་ཆོས་བླ་མར་བསྟན་མིའི་ཆོས་ཀྱང་ཆོས་་་་་
འདུལ་བ་འདི་ལས་སྒྲིབ་པ་ལྔ་གསུངས་པ་དག་ཡིན་ནོ།
གཏན་ལ་སོགས་པ་དག་ནི་དེ་དག་ལས་བླ་མར་གྱུར་པ་ཡིན་ཏེ་སྒྲིབ་
པ་ལྔ་སྤངས་པས་ཐོབ་པའི་ཕྱིར་རོ། །མིའི་ཆོས་བླ་མ་དེ་ཡི་རྗོད་
པར་བྱེད་པ་རྣམ་པ་མང་པོ་དག་ད་ནི་འདིར་བཤད་པར་བྱ་་་
ཡིས་མཉན་པར་གྱིས་ཤིག །ལྷ་དང་དྲི་ཟ་ལ་སོགས་པ་དག་
བདག་གིས་མཐོང་ངོ༌། །བདག་ལའང་ལྷ་ལ་སོགས་པ་དག་གིས་
ལྟ་བར་བྱེད་དོ། །སྡུག་བསྔལ་དང་ཀུན་འབྱུང་བ་ཉིད་ལ་སོགས་
པ་ཤེས་སོ། །ཟག་པ་ཟད་པ་རྣམས་ལ་ཡོད་པའི་ཁྱད་པར་ངེས་
ཟ
པ་རྣམས་དང་། བདག་རང་ཉིད་དང་ལྡན་པར་བརྗོད་པར་
བྱེད་པ་ཡིན་ནོ། །ཁྱིམ་བདག་གི་ཁྱིམ་དེར་དགྲ་བཅོམ་པ་གང་
དག་སྟན་བཀྲ་བ་དང་ཅུང་ཟད་བཀྲ་བ་ལ་སོགས་པ་དབང་བའི་
སྟན་དེར་ནི་ཁོ་བོ་ཡང་དབང་གི་གཞན་ནི་མ་ཡིན་ཞེས་བརྗོད་་་
པ་དང༌། ཡོན་ཏན་གྱི་ཁྱད་པར་སྔར་ཐོབ་པ་རྣམས་ལས་ཡོངས་
སུ་ཉམས་པར་སྨྲ་བ་ཡང་དེ་དང་འདྲ་བ་ཡིན་ནོ། །དེའི་དཔེར་
བརྗོད་པ་ནི་བདག་ནི་རྒྱུན་དུ་ཞུགས་པ་ལ་སོགས་པ་དགེ་སྦྱོང་གི་་
ཚུལ་གྱི་ལམ་ལས་ཉམས་པ་ཡིན་ཞེས་པ་ལ་སོགས་པའོ། །དེ་ལྟར་ལ
165



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
མིའི་ཆོས་བླ་མ་བརྗོད་པའི་ཚིག་གི་སྦྱོར་བ་ལས། དངོས་གཞིའི་
ལྟུང་བས་བཅོམ་ཞིང་སེམས་ཅན་དམྱལ་བའི་སྡུག་བསྔལ་བར་་་་
མྱོང་བར་འགྱུར་རོ། །ཕྱག་དར་ཁྲོད་ཀྱི་འདྲེ་མཐོང་བར་བརྗོད་
པ་དང་ཞི་གནས་ཀྱི་རྒྱུ་མཚན་ནི། རང་གི་མཚན་ཉིད་འཛིན་
པ་ཅུང་ཟད་ཐོབ་པར་སྨྲ་བ་ལ་ལྟུང་བ་ཆུང་བར་འགྱུར་རོ། 
།
དཔེར་ན་བརྟུལ་ཞུགས་ཅན་གང་དག་གིས་རང་ལ་བསམ་ནས་་་
འདི་ན་ལྷའི་སྒྲ་ཐོས་པ་འགའ་ཞིག་ཡོད་ཅེས་གཞན་ལ་སྙད་་་་་
བཏགས་ནས་ཟེར་བའང་ཡིན་ཏེ། དེ་ནི་ང་ཡིན་ནོ་ཞེས་པའི་
ཚིག་མ་ཚང་བས་དེ་ཆུང་བ་ཡིན་ལ། ང་ཡིན་ནོ་ཞེས་པའི་ཚིག་
འབྱུང་བས་ནི་དངོས་གཞིར་འགྱུར་རོ། །དོན་གང་དག་ལ་སྒྲ་
མཐུན་པ་ཙམ་དུ་བརྗོད་པ་ལས་ཀྱང་ཡིན་ཏེ། དཔེར་ན་སོ་སོར་
ཐར་བའི་སྡོམ་པ་ལ་སོགས་པ་ལ་སློབ་པར་བྱེད་པའི་ཀུན་ཏུ་སྤྱོད་
པ་ལས་བསམས་ནས་བདག་སྡོམ་པའོ་ཞེའམ།དེ་བཞིན་དུ་
ལམ་དུ་འདུག་ནས་བདག་ནི་ལམ་ལ་གནས་པ་ཡིན་ཞེས།
ཟེར་བ་དང་ཆུའི་རྒྱུད་ལ་འདུག་ནས་བདག་རྒྱུན་དུ་ཞུགས་པའོ་་་་
ཞེས་པ་ལ་སོགས་པ་དག་ལའང་དེ་དང་འདྲའོ། །མ་ལ་ཀྱེ་མ་
ཁྱོད་ཀྱང་ང་དང་འདྲ་ན། འོ་ན་ཕྱིར་འོང་བ་ལ་སོགས་པ་ཡི་
འབྲས་བུ་ཐོབ་པ་དང་ལྡན་པ་ཡིན་ལ། ད་ལྟར་ང་ནི་དེ་ལྟར་
འཕགས་པ་མིན་ཞེས་ཟུར་གྱིས་གླེང་བའི་སྒོ་ནས་བརྗོད་པ་་་༌་་
ལས་ནི་ཆུང་ངོ་། །ཁོ་བོས་དེང་གི་དུས་འདིར་འཇིག་རྟེན་པའི་ལ
166



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
ས
བབསམ་གཏན་ལ་སྙོམས་པར་མ་ཞུགས་ལ། དེ་བཞིན་དུ་ཁར་
སང་ཡང་ཞུགས་པ་མིན་ཏེ། དེ་ལས་ཕར་འདས་པས་ཀྱང་མིན་
ནོ་ཞེས་བརྗོད་པའང་ངོ༌། །ཁྱིམ་ག་གེ་མོ་དེ་གང་ཟག་གང་གི་ཡིན་
པ་དེ་ཆགས་བྲལ་ཡིན་ལ། དེ་ཉིད་ངའི་ཁྱིམ་ཡང་ཡིན་ཏེ་ང་
ཉིད་ནི་ཆགས་པ་དང་བྲལ་བ་མིན་ཞེས་པའང་ངོ་། །བཙུན་པ་
གལ་ཏེ་དགྲ་བཅོམ་པ་ཞིག་ན་བདག་གི་ཟས་འདི་དག་བཞེས་་
ཤིག་ཟེར་ཏེ་དེ་བཞིན་དུ་མི་སྨྲ་བར་ལེན་པ་དང་། གཞན་གྱིས་
ཁྱོད་ཟག་པ་ཟད་པ་ཉིད་དམ་ཞེས་དྲིས་ན། མི་སྨྲ་བའི་རྣམ་
པས་དང་དུ་ལེན་པར་བྱེད་པ་ཡང་སྔ་མ་ལྟར་ཡིན་ནོ། །དེ་ལྟར་
མིའི་ཆོས་བླ་མ་བརྗོད་པའི་བློས་རྫུན་དུ་སྨྲ་བ་ཡིན་པ་བསྟན་
ནས༑ ད་ནི་བཤགས་པར་བྱ་བའི་རྫུན་དུ་སྨྲ་བ་གཞན་བཤད་པས་
༨
ཉོན་ཅིག །སྨྲ་བྱའི་དོན་གང་ལས་གཞན་བརྗོད་པའི་འདུ་ཤེས་
ཉིད་ཀྱིས་སྒྲའི་དོན་གོ་བར་ནུས་པའི་མི་ལ་སྨྲས་པ་དེ་རྫུན་དུ་་་
སྨྲས་པ་ཡིན་ནོ། །ཇི་སྟེ་འོ་ན་རྫུན་ཞེས་བྱ་བར་རྣམ་པར་གཞག་པ་
དེ་ཚིག་ཡིན་ན་དེའི་ཕྱིར་ལུས་ཀྱིས་གཞན་དུ་དོན་གོ་བར་བྱེད་ན་་
ལྟུང་བ་མེད་པར་འགྱུར་རོ་ཞེ་ན་མི་འགྱུར་ཏེ། རྫུན་ཞེས་བྱ་བའི་
ཚུལ་དེ་ཚིག་གིས་བརྗོད་པ་ཡིན་ན་ཡང་། ངག་གིས་གོ་བར་
འགྱུར་བའི་དོན་དེ་གལ་ཏེ་ལུས་ཀྱིས་ཀྱང་། གོ་བར་བྱེད་ན་དེ་
ཡང་ཉེས་བྱས་ཉིད་དེ་འོན་ཀྱང་ཆུང་བ་ཡིན་ཏེ། འདི་ལྟར་
སྐབས་འདིར་ནི་ཚིག་འཇུག་པ་མེད་པས་སོ། །རང་གིས་མངོན་
167



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
སུམ་དང་རྗེས་སུ་དཔག་པས་རིག་པ་གང་ཡིན་པ་དེ་ནི་མཐོང་བ་
ཡིན་པ་དང་། ཡིད་ཆེས་པ་སྟེ་མི་བསླུ་བ་ལས་ཐོས་པ་གང་ཡིན་
པ་དེ་ནི་ཐོས་པ་ཡིན་པ་དང་། རྟགས་མ་ངེས་པ་འཛིན་པར་
མཐོང་བ་ནི་དགོས་པ་ཡིན་པས། གཞི་འདི་དག་གིས་གང་སྨྲས་
ན་དེ་ནི་ཉེས་པ་མེད་དོ། །གཞན་གྱིས་གང་དྲིས་པ་ལ་དེ་ཉིད་
ཁོ་ན་བརྗོད་པར་བྱ། གཙེ་བ་སྟེ་ཐོ་འཚམས་པར་འདོད་པས་
གཞན་དང་གཞན་དུ་སྨྲ་བ་མ་ཡིན་ནོ། །གལ་ཏེ་གཤེད་མ་དག་
གིས་གསད་བྱ་བྲོས་པ་ན་འདི་ནས་གཞན་སོང་ངམ་མ་སོང་ཞེས་་
འདྲི་ན་དེ་ཚེ་དེ་ལ་འདི་སྐད་དུ་བརྗོད་པར་བྱ་སྟེ་ཚུར་ཤོག་་་་
ཅིག་མེ་འདེས་ཤིག་སྐོམ་འཐུངས་ཤིག་སེན་མོའམ་གནམ་མཐོང་།
ངོ་ཞེས་བརྗོད་ལ་ཡང་དག་ཏུ་ན། ཁྱོད་ཀྱི་ལུས་ཅན་དག་ནི་གང་
ཡང་མ་མཐོང་ངོ་ཞེས། གནོད་པར་གྱུར་པ་རྣམས་ལས་ཡོངས་
སུ་བསྲུང་བའི་ཕྱིར། དེ་ལྟ་བུ་ལ་སོགས་པ་རྣམས་ཆེད་དུ་བརྣག་
པས་སྨྲས་ན་ཉེས་པ་མེད་དོ། །རྫུན་དུ་སྨྲ་བར་གཏོགས་པའི་
རབ་ཏུ་དབྱེ་བ་བསྟན་ནས། ད་ནི་རྫུན་དུ་སྨྲ་བའི་ཕྱོགས་དང་
མཐུན་པ་རྣམས་བརྗོད་པ་ནི། གཞན་གྱིས་གང་དྲིས་ན་ཡང་དེ་ལ་
ཆོས་དང་མཐུན་པའི་ལན་གདབ་པར་བྱའི། བརྩེ་བ་སྟེ་ཐོ་
འཚམས་པའི་ཕྱིར་མི་སྨྲ་བར་ནི་འདུག་པར་མི་བྱའོ། །བླ་མ་སྟེ་
སློབ་དཔོན་དང་མཁན་པོ་དང་མི་ཡི་དབང་ཕྱུག་སྟེ་ཡུལ་གྱི་རྒྱལ་་
པོ་དང༌།རྫོགས་པའི་སངས་རྒྱས་དང་དགེ་འདུན་གྱི་གནས་•
168



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
བརྟན་དག་གི་བཀའ་ལ་བརྟགས་པར་བྱས་ནས་རིགས་པ་་་་་་
ཉིད་ལ་ཚིག་བཞིན་དུ་བསྒྲུབ་པར་བྱ་ཞིང་། གལ་ཏེ་ཆོས་བཞིན་
སྨྲས་པ་མིན་ན་ཡང་བདག་ལ་མི་རུང་བའི་ཚུལ་བརྡ་ལེགས་པར་་་
སྤྲད་ནས་བཤད་སྦྱང་བྱའོ། །རང་ངམ་གཞན་ནམ་རང་དང་
གཞན་གཉི་གས་སྐྱེ་བོ་རྣམས་ལ། འདྲེ་ལ་སོགས་པའི་སྐད་མི་
སྙན་པ་དག་གིས་འཇིགས་པ་བསྐྱེད་པར་མི་བྱའོ།།བཞིན་མི་
སྡུག་པ་མཆེ་བ་གཙིགས་པའི་རང་བཞིན་ཅན་དག་གིས་སྡིག་པ་་་
ཅན་རྣམས་ཟའོ་ཞེས་པའི་སྐད་དག་གིས། གལ་ཏེ་ཕན་པར་བྱ་
བའི་ཕྱིར་བརྗོད་པར་བྱེད་ན་ཉེས་པ་མེད་དོ། །ཡལ་གཟུགས་
བཅའ་བ་དང་མནའ་འདོར་བ་དང་མི་སྨྲ་བར་གནས་པ་དང་་་་
བཅས་པ། དེ་དག་བཀག་པ་ཡིན་པས་མི་བྱ་ལ་ལམ་དུ་འགྲོ་བ་
ན། མི་སྨྲ་བ་ཉིད་དམ་ཡང་ན་ཆོས་ཀྱི་གཏམ་སྨྲ་བཞིན་དུ་འགྲོ་
བར་བྱ་ཡི། གཞན་བུད་མེད་དང་དམག་ལ་སོགས་པའི་གཏམ་
ཚུལ་དང་མཐུན་པ་མིན་པ་དག་མི་བྱའོ། །ལམ་དུ་ངལ་སོས་པར་
བ
གྱུར་ནས་གུས་པས་སངས་རྒྱས་ཀྱི་གསུངས་ཚིགས་སུ་བཅད་པ་་
དག་གདོན་ཞིང་། མཚན་མོ་འདུག་ན་དེར་རྒྱུད་གསུམ་པ་སྟེ་
རྒྱུན་ཆགས་གསུམ་པ་གདོན་པ་ཡིན་ནོ། །འོན་ཏེ་མུ་སྟེགས་བྱེད་ལྟ་
བུ་གཞན་གྱི་ལྷ་ཡི་གནས་དག་མཐོང་བ་ན། དེར་ནི་སེ་གོལ་
གཏོགས་ཏེ་ཞལ་ནས་གསུངས་པའི་ཚིགས་སུ་བཅད་པ་གདོན་་་
པས་ཕན་འདོགས་པར་བྱའོ། །མཛའ་བོ་འབྱེད་པའི་ཕྲ་མ་དང་པ
169



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
རྩུབ་པའི་ཚིག་སྨྲ་བ་དག་ནི། མིའི་སྐྱོན་ནས་སྨྲ་བ་ལ་སོགས་པ་
ཐམས་ཅད་སྤང་བར་བྱའོ། །གལ་ཏེ་མཛའ་བོ་དབྱེ་བར་འགྱུར་བ་
ཕྱོགས་དང་མཐུན་པ་མིན་ན་འོ་ན་ཇི་ལྟར་དགེ་ཚུལ་ལ་ཕྲ་མ་བྱེད་་་
ན་ཉེས་བྱས་ཀྱི་ལྟུང་བར་འགྱུར་རོ་ཞེས་གསུངས་ཤེ་ན། 
འདུལ་
བར་དགེ་ཚུལ་ལ་དབྱེན་བྱེད་པ་འདི་ཉེས་བྱས་སུ་གསུངས་པར་
གྱུར་པ། དེ་ནི་ཡིད་ཀྱི་ཉེས་བྱས་ཡིན་གྱི་གཞན་མིན་ནོ། །རྫུན་
དུ་སྨྲ་བ་སྤོང་བ་སྟེ་བསླབ་བའི་གཞི་བཞི་པའོ།། །།
འབྲས་བུ་ལ་སོགས་པའི་ཁུ་བ་བཅོས་པ་ནི། བཅོས་པའི་
ཆང་སྟེ་རྒུན་འབྲུའི་ཁུ་བ་ལས་བྱས་པའི་རྒུན་ཆང་དང་བུ་རམ་་་
ཤིང་ལས་བྱས་པའི་ཁུ་བ་བུ་རམ་ཆང་སྟེ་དེ་དང་འདྲ་བར་མེ་ཏོག་་་
ལ་སོགས་པའི་ཆང་རྣམས་བསྡུས་པ་ཡིན་པར་བསྟན་ནོ། 
ཆན་
བཏགས་པ་མནན་པ་བྱས་པ་སྦྱར་བའི་ཆང་ཡིན་པས་དེ་ལྟར།
མྱོས་པར་འགྱུར་བ་དེ་ནི་རྩ་མཆོག་གིས་ཀྱང་བཏུང་བར་མི་་་
བྱའོ། སྦྱར་བའི་ཆང་དང་བཅོས་པའི་ཆང་གཉིས་འདིར་
བསྟན་པས་དེ་ཡིས་ཀོ་ཏྲ་བ་དང་གླ་གོར་ཞོ་ཤ་ལ་སོགས་པ་ཡང་་
བཟློག་པའི་ཕྱིར་རོ། །མྱོས་འགྱུར་སྨོས་པས་མྱོས་པར་འགྱུར་
བའི་དངོས་པོར་མ་རེད་པ་ནི་ཉམས་པ་ཡིན། བག་མེད་སྨོས་
པས་མྱོས་འགྱུར་དེ་སྤོང་བའི་རྒྱུ་ཡིན་ནོ། །དགེ་ཚུལ་གང་ཞིག་
མྱོས་པར་འགྱུར་བའི་འདུ་ཤེས་དང་ལྡན་པས་མྱོས་འགྱུར་་པ
170



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
འཐུང་བ་དང་། འཐུངས་ལ་མྱོས་པར་གྱུར་ན་ཡང་ཉེས་བྱས་ཀྱི་
ཁ་ན་མ་ཐོ་བ་ཉིད་ཡིན་ནོ། །དེ་བཞིན་དུ་ཆུར་རྩི་དང་ནི་སྦང་མ་
ཟ་བ་ལས་ཀྱང་།དེ་དང་འདྲ་བར་ཉེས་བྱས་ཀྱི་རྡོ་རྗེས་
འཇོམས་པར་འགྱུར་རོ། །ཕབས་ཀྱི་རྡོ་གུའམ་རྩ་བ་ལ་སོགས་པ་
མྱོས་པར་བྱེད་པ་གང་། གལ་ཏེ་ཟ་ན་ལྟུང་བ་ཆུང་བ་ཉིད་དུ་
འགྱུར་རོ། །གང་ལ་མྱོས་པར་འགྱུར་བའི་ཁུ་བའི་རོ་དང་དེའི་
དྲི་ཡོད་པ་ནི་མྱོས་འགྱུར་ཀྱི་ཁུ་བ་དངོས་མིན་ཡང་བཏུང་བར་་
མི་བྱའོ། །ལུས་ལ་བསྐུ་བ་དང་མཁུར་བར་བླུགས་པ་ཙམ་ཡང་
ནི༑ ན་བ་མ་གཏོགས་པས་མྱོས་འགྱུར་གྱི་ཁུ་བས་ནམ་ཡང་མི་
བྱའོ༑ །གལ་ཏེ་དེ་མེ་ལ་སྐོལ་བ་ནུས་པ་མེད་པ་དང་མྱོས་འགྱུར་
དེ་ཡི་ཁ་དོག་ཙམ་དང་མཐུན་པའམ་ཡང་ན་མྱོས་པར་འགྱུར་་
བའི་ཁུ་བ་ཡི། དངོས་པོར་མ་རེད་པ་དང་ཉམས་པར་གྱུར་པ་
ན་འཐུངས་ཀྱང་ཉེས་པ་མེད་དེ། འདི་ལྟར་འདིར་ནི་མྱོས་པར་
འགྱུར་བའི་རྒྱུ་དག་སྤང་བྱ་ཡིན་ནོ། །ཆང་འཐུང་བ་བཅས་པའི་ཁ་
ན་མ་ཐོ་བ་དང་བཅས་པ་ཡིན་ཡང་ཤིན་ཏུ་སྨད་པར་བྱ་བ་དེ་
བཞིན་དུ་མྱོས་པར་འགྱུར་བའི་ཕྱོགས་དང་མཐུན་པར་དཔེར་་
བྱས་ནས། དྲེག་བཙོང་དང་ཀེའུ་དང་སྒོག་སྐྱ་རྣམས་ཡིན་པར་
བཤད་དོ། །མྱོས་པར་འགྱུར་བའི་ཁུ་བ་བཅས་པའི་ཁ་ན་མ་ཐོ་བ་
དང་བཅས་པ་ཡིན་ཞེས་བྱ་བ་འདིའི་ཁུངས་ནི་ནད་པ་རྣམས་ཀྱི་་་་་
ལུས་ལ་བསྐུ་བ་དང་མཁུར་བར་རྡུབ་པར་གནང་བའི་ཕྱིར་ལ། རང་
171



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
བཞིན་གྱི་ཁ་ན་མ་ཐོ་བ་དང་བཅས་པ་ནི་སྲོག་ལ་བབ་ཀྱང་རུང་མ་་
གནང་བའི་ཕྱིར་རོ། །འཕགས་པ་ཉེས་སྦས་ཀྱིས་ནི་མྱོས་པར་འགྱུར་
བའི་ཁུ་བ་བཅས་པའི་ཁ་ན་མ་ཐོ་བ་དང་བཅས་པ་ཡིན་ཡང་ཤིན་་་
ཏུ་སྨད་པ་ཡིན་ཏེ། རང་བཞིན་གྱི་ཁ་ན་མ་ཐོ་བ་དང་བཅས་པའི་རྒྱུ་
ཡིན་པའི་ཕྱིར་དང་། མཚམས་མེད་པ་བཞི་པོ་དག་དང་ལྟུང་བ་རིས་
ལྔ་དག་ལ་རབ་ཏུ་འཇུག་པར་བྱེད་པ་ཡིན་པའི་ཕྱིར་དང་། ཉེས་པ་
ཐམས་ཅད་ཀྱི་འབྱུང་གནས་ཡིན་པའི་ཕྱིར་རོ་ཞེས་གསུངས་སོ།
དྲེག་བཙོང་ལ་སོགས་པ་དེ་ཡང་ནད་ལ་མཁས་པ་རྣམས་ཀྱིས་་་་་
ལུང་ཕོག་པས་ནི་བཟའ་བར་གནང་ངོ་། །དེ་ཡང་དད་པ་མེད་
པའི་མི་ཡི་མངོན་སུམ་མིན་པར་གཙུག་ལག་ཁང་གི་ཕྱི་རོལ་གྱི་
དབེན་པའི་ཕྱོགས་སུ། ཁང་པ་བྱས་ནས་དེར་བཟའ་བར་བྱ་
བའི་ཆེད་དུ་འཇུག་གོ། །དེ་ཟོས་ནས་ཡང་དགེ་འདུན་གྱི་མལ་
སྟན་རྣམས་ལ་དྲི་དང་བཅས་པར་ནི། ནམ་ཡང་ལོངས་མི་སྤྱད་
པར་སྟོན་པས་བཀའ་སྩལ་ཏོ། །ལུས་ལ་དྲི་ང་བ་དེ་དག་ཉིད་
དང་བྲལ་བའི་འོག་ཏུ་རང་བཞིན་དུ་གནས་པར་གྱུར་ནས་
ཕྱིས་གཙུག་ལག་ཁང་དུ་འཇུག་པར་བྱའོ། །མྱོས་པར་འགྱུར་
བ་སྤོང་བ་སྟེ་བསླབ་པའི་གཞི་ལྔ་པའོ།། །།
བྲོ་གར་དང་གླུ་དང་རོལ་མོའི་སྒྲ་གང་ཡང་རུང་བ་དག་ །
བརྟུལ་ཞུགས་ཅན་གྱིས་རང་ངམ་གཞན་ལ་བཅོལ་ཏེ་ཡང་བྱ་་་་
172



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
༠༠- 
༩བ་མིན་ཏེ། འདི་དག་ལ་དགའ་བ་ནི་འདིར་འཁོར་བ་ལ་ཆགས་
པའི་རྒྱུ་ཡིན་ནོ། །འོན་ཀྱང་གལ་ཏེ་བྲོ་གར་ལ་སོགས་པ་བྱེད་ན་
ཉེས་བྱས་སུ་འགྱུར་རོ། །མཆོད་པའི་ཆེད་དུའང་བརྟུལ་ཞུགས་ཏེ
ཅན་གྱིས་རོལ་མོའི་སྒྲ་དང་ནི། གླུ་གར་བྱོས་ཞེས་ནི་མི་བརྗོད་
ཅིང་འོན་ཀྱང་མཆོད་པའི་ཐབས་ནི། ལྷ་དང་ལྷ་མིན་གྱི་དབང་
པོ་རྣམས་ཀྱིས་ཀྱང་གང་གི་ཞབས་རྡུལ་ལ་སྤྱི་བོས་གཏུགས་པའི་་
ཡང་དག་པ་རྫོགས་པའི་སངས་རྒྱས་ལ་ནི་མཆོད་པ་བྱོས་ཞེས་་་
བརྗོད་པར་བྱའོ། །ཆོས་སྒྲོག་པར་བྱེད་པའི་ཚེ་གླུ་སྟེ་འགྱུར་ཁུག་
བྱེད་པ་ནི་ཉེས་པ་མེད་ཅིང་། སྟོན་པའི་ཡོན་ཏན་སྒྲོག་པའི་
དུས་ནའང་དེ་བཞིན་དུ་ཉེས་མེད་ཡིན་ནོ། །རྒྱུན་ཆགས་གསུམ་པ་
ལྟ་བུའི་དམ་ཆོས་གདོན་པའི་ཆེད་དུ་གླུ་དབྱངས་ང་རོ་ནི་མི་་༌
ཤེས་ན། གཞན་གྱིས་མ་དད་པ་སྤོང་བའི་ཕྱིར་དབེན་པར་སོང་
སྟེ་རབ་ཏུ་བསླབ་པར་བྱ། མཆུ་འབུད་ལ་སོགས་པ་ནི་གར་ལ་
སོགས་པའི་ཕྱོགས་མཐུན་ཡིན་ཞིང་། ཆུ་ལ་བྱིའུ་ཟུལ་བྱེད་པ་
དང་ནི་ཆུའི་ནང་ནས་རིང་དུ་འགྲོ་བར་བྱེད་པ་དང་། སྟེང་
དུ་འབྱུང་བ་དང་མཆོང་བ་དང་རྒྱུག་པ་ལ་སོགས་པ་ཡང་རྩེད་
མོའི་རྒྱུ་ཡིན་པས་ན་ཐམས་ཅད་དུ་དེ་དག་བཀག་གོ། 
།
འཕགས་པ་རྣམས་ཀྱིས་དགོད་ན་སོ་ཕྱུང་སྟེ་བགད་པ་དང་།
དེ་བཞིན་དུ་སྒྲ་དག་ཆེན་པོ་དང་འབྲེལ་བའི་གད་མོར་དགོད་་་་་
པར་མི་བྱའོ། །གླལ་བ་བྱུང་བའི་ཚེ་ལག་པའམ་ཡང་ན་ཆོས་།
173



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
གོས་ཀྱི་ནི་མཐའ་མ་ཡིས། ཁ་དག་རབ་ཏུ་བཀབ་སྟེ་གླལ་
བར་བྱའོ། །གལ་ཏེ་སྨན་པས་ལུང་ཕོག་པས་སམ་ཡང་ན་རྐྱལ་པ
བ་སླབ་པའི་ཕྱིར་སུས་ཀྱང་མི་མཐོང་བའི་དབེན་པའི་ཕྱོགས་སུ་
ཆུ་ལ་རྐྱལ་ནའང་ཉེས་པ་མེད་དོ། །འཇུག་ངོགས་གང་དུ་བུད་
མེད་དང་དམག་མི་རྣམས་ཁྲུས་བྱེད་པའི། །འཇུག་ངོགས་དེ་
ནི་ཐག་རིང་པོར་སྤང་བར་བྱའོ། །གླུ་གར་ལ་སོགས་པ་སྤོང་བ་
སྟེ་བསླབ་པའི་གཞི་དྲུག་པའོ།། །།
གང་ཞིག་སྤོས་ཀྱིས་བྱུག་པ་དང་མེ་ཏོག་གི་ཕྲེང་བ་འདོགས་་་
པ་དང་། དེ་བཞིན་དུ་ལུས་ཀྱི་མདོག་ཁ་དོག་བསྒྱུར་བར་བྱ་བ་
དག །མི་གཙང་བའི་སྣོད་དུ་གྱུར་པ་ཉིད་ཀྱི་ལུས་དེ་ལ་འཆང་
བར་བྱེད་ན། རྨོངས་པ་དེ་ནི་ཉེས་བྱས་ཉིད་ཀྱིས་གཟིར་རོ། །
འདག་ཆལ་གྱི་བསུང་གིས་ལུས་དང་གོས་ལ་བདུག་པར་བྱེད་་་་
པ་དང་། སེན་མོ་བྱི་དོར་བྱེད་པ་དང་མིག་སྨན་བྱུག་པ་དང་
མཆུ་ཁ་དོག་བསྒྱུར་བ་དང་། གཡན་པའི་ནད་ཡོད་པ་མ་
གཏོགས་པར་སོ་ཕག་གིས་ལོང་བུ་མན་ཆད་ལས། ཡན་ལག་
གཞན་ལ་འདྲུད་པ་ལ་སོགས་པ་ཡང་ཉེས་བྱས་ཡིན་ནོ། །ནད་
པས་དབེན་པར་འདུག་ནས་བྱུག་པ་དག་གིས་བསྐུ་བར་བྱ་སྟེ།
འཇིག་རྟེན་པ་མ་དད་པར་གྱུར་པ་ལས་བཟློག་པའི་ཕྱིར་རོ། །
དད་ལྡན་དག་གིས་བརྟུལ་ཞུགས་ཅན་གྱི་རྐང་པ་ལ་སྤོས་བྱུགས་
174



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
མན༑ སྦྱིན་བདག་གི་ནི་ལྐོག་ཏུ་གྱུར་པ་ན་བཀྲུ་བར་བྱའོ།
འཕགས་པས་མེ་ཏོག་དག་རྙེད་ན་དྲི་ནི་ཞིམ་པོ་དག །མིག་ལ་
ཕན་པའོ་སྙམ་ནས་བསྣམ་པར་བྱ་བའི་འདོད་ཆགས་ཀྱི་བློས་ནི་
མ་ཡིན་ནོ། །ད་ནི་སྤོས་ལ་སོགས་པའི་ཕྱོགས་དང་མཐུན་པ་
བསྟན་པའི་སྐབས་ཡིན་པས། ཆུ་དང་མེ་ལོང་ལ་སོགས་པར་
རང་གི་བཞིན་ལ་བལྟ་བར་མི་བྱའོ། །བལྟ་བ་དེས་ནི་སྐྱོ་བའི་ཕྱིར་
ལུས་ཀྱི་སྔ་ཕྱིའི་གནས་སྐབས་བརྟགས་པ་དང་། རྨ་ལ་བལྟ་བ་
སོགས་བྱེད་ན་ལྟུང་བ་མེད་པར་འགྱུར་རོ། །མཆོད་ཕྱིར་ཐོགས་
པ་སྟེ་སྐུད་པའི་སེ་རལ་ཁ་དང་བྱུག་རིས་ཏེ་རི་མོ་བྲི་བ་དང་བཀྲ་་་་
ཤིས་པའི་སྐུད་པ་མཁྲིག་མ་ལ་གདགས་པ་ལ་སོགས་པ། ལྷབ་
ལྷུབ་དག་ནི་ཐམས་ཅད་སྤང་བར་བྱའོ། །འདིའི་དམིགས་བསལ་
ནི་རིམ་ལ་སོགས་པ་ཞི་བར་བྱ་བའི་ཕྱིར་དཔུང་པ་གཡོན་ལ།
གསང་སྔགས་ལ་སོགས་པའི་སྐུད་པ་ལ་སོགས་པ་བཅང་བར་་་
བྱས་ཏེ། རིམས་དང་བྲལ་བར་གྱུར་ནས་སྐུད་པ་དེ་ཡང་བཀྲོལ་
ནས་ནི། རྩིག་པའི་བུ་ག་གཙང་མའི་ཕྱོགས་སུ་གཞག་པར་
བྱའོ༑ །སྡོམ་བརྩོན་དག་གིས་གདུགས་ཁྲ་བོ་བཀྲ་བ་དག་བ་
བར་མི་བྱ་ཞིང༌། ཁྲ་བོ་མིན་ཡང་གྲོང་དུ་འགྲོ་བ་ན་གདུགས་དེ་
བསྒྲེང་བའང་བཀག་པ་ཡིན་ནོ། །ལོ་མ་ལས་ནི་བྱས་པའམ་
ཡང་ན་སྨྱུག་མའི་གདུགས་བཅང་བར་བྱ་ཞིང་། དེའི་ཡུ་བའང་
གདུགས་ཉིད་ཀྱི་ཚད་དུ་བྱ་བར་བཤད་པ་ཡིན་ནོ། །སྤོས་ལ་ཡ
བཅང་
175



，
དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
སོགས་པ་སྤོང་བ་སྟེ་བསླབ་པའི་གཞི་བདུན་པའོ།། །།
དགེ་ཚུལ་མལ་ཆེན་པོ་དང་མཐོན་པོ་དག་ལ་ཉལ་བར་བྱེད་
པ་དེ་ནི། ཉེས་བྱས་བཀྲ་མི་ཤིས་པས་ངེས་པར་གཟིར་ཏེ་
བརླག་པར་འགྱུར་རོ། །དེ་ཡང་འདི་ལྟར་ཁྲུ་གང་ལས་ལྷག་པའི་
ཚད་ནི་མལ་མཐོན་པོ་ཡིན་ཞིང༌། རིན་ཆེན་ཏེ་གསེར་ལ་སོགས་
པ་ལས་བྱས་པའི་རྐང་པ་དང་རིན་པོ་ཆེས་སྤྲས་པ་ནི་མལ་ཆེན་པོ་
ཡིན་ནོ། །སྟན་མཐོན་པོ་སེང་གེའི་ཁྲི་རིན་ཆེན་སྣ་ཚོགས་པའི་
འོད་ཀྱིས་མཛེས་པ་ལ། འདུ་བྱེད་ཐམས་ཅད་འཇིག་པའི་ངང་
ཚུལ་ཅན་ཡིན་པར་འདིར་བསམས་ཏེ། སྟེང་དུ་འཛེགས་ནས་
ཆོས་བསྒྲག་པ་ནི་སྦྱིན་པར་བྱ་སྟེ། བདེ་བར་གཤེགས་པའི་ཆོས་
ནི་མཆོད་པར་བྱ་བ་ཡིན་པས་སོ། །ཁྱིམ་པས་རིན་ཆེན་འོད་པ
འབར་བ་ལས་བྱས་པའི་ཁྲི་སྟན་བྱིན་ནའང་། འདུ་བྱེད་ཐམས་
ཅད་མི་རྟག་པ་ཉིད་དུ་བསྒོམ་པར་བྱས་པས་འདུག་པར་བྱ། དེ་
བཞིན་དུ་གནོད་སྦྱིན་གྱི་གནས་དང་ལྷ་ཁྱིམ་དང་ཀླུ་གནས་སུ་་
ཡང་དེ་དག་གི་བསོད་ནམས་ལས་བྱུང་བའི་ཁྲི་སྟན་དག་ལ་སྡོམ་
བརྩོན་རྣམས་འདུག་ནའང་ཉེས་པ་མེད་པ་ཡིན་ནོ། །མལ་སྟན་
མཐོན་པོ་ལ་སོགས་པའི་ཕྱོགས་དང་མཐུན་པ་ནི་ཉིན་པར་གློས་
ཕབ་སྟེ་ཉལ་བ་ཡིན། གལ་ཏེ་གཉིད་ཀྱི་ནད་དུ་གྱུར་ན་ཉིན་པར་
ཡང་ཡུད་ཙམ་དུ་ཉལ་བ་རྗེས་སུ་གནང་ཞིང་། ནད་པའི་དབང་
176



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
དང་དེ་ཡི་ནད་གཡོག་མ་གཏོགས་པ། བརྟུལ་ཞུགས་ཅན་
རྣམས་ནི་མར་མེ་དང་བཅས་པས་ཉལ་བ་ཡང་བཀག་གོ། །
གདིང་བ་མེད་པར་གཞན་གྱི་མལ་སྟན་ལ་ཉལ་བ་རིགས་པ་མ་་་
ཡིན་ཞིང་། ཡུལ་གྱི་དབུས་སུ་ནི་མལ་སྟན་ཀོ་ལྤགས་ལས་བྱས་
པ་ལ་ཉལ་བ་དང་འདུག་པ་མིན་ནོ། །ཁྱིམ་པའི་ཁྱིམ་དག་ཏུ་ནི་
སྟན་དེ་ལྟ་བུ་ལ་འདུག་པ་ཙམ་ཁོ་ན་དབང་བ་ཡིན་ལ། ཡུལ་གྱི་
མཐའ་འཁོབ་དག་ཏུ་ནི་ཉལ་བ་དང་འདུག་པ་གཉི་ག་དབང་་་་
ངོ་༑ །དེ་ཡང་ཀོ་ལྤགས་ཀྱི་གཞི་ལས། ཉེ་བར་འཁོར་ཤར་དུ་ནི་ལི་ཁ་
ར་ཤིང་འཕེལ་ཞེས་བྱ་བའི་གྲོང་ཁྱེར་ཡོད་དོ། །དེའི་ཕ་རོལ་ན་ལི་ཁ་
རའི་ཤིང་ཐིབས་པོ་ཞེས་བྱ་བའི་ཚལ་ཡོད་དེ་དེ་ནི་མཐའ་ཡིན་ནོ། །
དེའི་ཕ་རོལ་ནི་མཐའ་འཁོབ་ཡིན་ནོ། །ལྷོར་ནི་འདམ་བུ་མདའ་རྒྱུ་
ཞེས་བྱ་བའི་ཆུ་ཀླུང་ཡོད་དེ་དེ་ནི་མཐའ་ཡིན་ནོ། །དེའི་ཕ་རོལ་ནི་
མཐའ་འཁོབ་ཡིན་ནོ། །ནུབ་ཏུ་ནི་བྲམ་ཟེའི་གྲོང་ཁྱེར་ཀ་བ་དང་ཉེ་
བའི་ཀ་བ་གཉིས་ཡོད་དེ། དེ་ནི་མཐའ་ཡིན་ནོ། །དེའི་ཕ་རོལ་ནི་
མཐའ་འཁོབ་ཡིན་ནོ། །བྱང་དུ་ནི་ཨུ་ཤི་རའི་རི་ཡོད་དེ། དེ་ནི་མཐའ་
ཡིན་ནོ། །དེའི་ཕ་རོལ་ནི་མཐའ་འཁོབ་ཡིན་ནོ་ཞེས་གསུངས་པ་ཡིན་
ནོ༑ །གླང་ཆེན་དང་། རྟ་དང་། སྟག་དང་། སེང་གེ་དང་། སྤྲེའུ་
དང་། བྱི་ལའི་པགས་པ་ལ་ལོངས་སྤྱོད་པའང་རུང་བ་མ་ཡིན་
ཞིང་། དོམ་གྱི་པགས་པ་ནི་ནད་པ་དག་གི་ཕྱིར་གནང་བ་ཡིན་ནོ། །
མཆིལ་ལྷམ་ནི་རྩྭ་བལ་བ་ཛ་དང་མུན་ཛའི་དང་འཇག་མ་དང་།
177



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
་རྩྭ་དང་སྨུག་མ་ལ་སོགས་པ་ལས་བྱས་པའང་བཅང་བར་མི་
བྱའོ༑ །གཙུག་ལག་ཁང་གི་སྟེང་དང་གནས་ཁང་དང་ཁྱམས་
རྣམས་སུ་ནི་ཤིང་ལས་བྱས་པའི་མཆིལ་ལྷམ་རྟག་ཏུ་མི་གནང་།
ངོ་༑ །བཤང་བ་དང་གཅི་བའི་ཁང་པའི་ཕྱོགས་དང་ནི། ཁྱིམ་
གྱི་ནང་དང་བཅས་བར་མ་བསྟར་བར་ནི་ཉེས་པ་མེད་ལ་་
བསྟར་བ་དག་ནི་དེ་ལྟར་མ་ཡིན་ནོ། །མཛེ་ཅན་གྱིས་ནི་དགེ་
འདུན་གྱི་ཁྲི་དང་ཁྲིའུ་ལ་སོགས་པ་སྤང་བར་བྱ་ཞིང་། དགེ་
འདུན་རྣམས་དང་ལྷན་ཅིག་འདུ་བ་ལ་སོགས་པའང་དེ་བཞིན་་
དུ་སྤོང་བ་ཡིན་ནོ། །དགེ་འདུན་གྱིས་ཀྱང་སྐྱེ་བོ་མེད་པའི་ཕྱོགས་
དབེན་པར་མཛེ་ཅན་དེ་བཞག་སྟེ། སྨན་གྱི་སྦྱོར་བ་དག་གིས་
ཡོངས་སུ་བསྐྱང་བར་བྱའོ། །ནད་གཡོག་དག་གིས་ཀྱང་ནད་པ་
ཐམས་ཅད་ལ་སངས་རྒྱས་ཀྱི་བསྟན་པ་ལ་ཞུགས་པའི་གསོན་པ་་
དེ་ནི་རྙེད་པར་དཀའ་བའི་ཚུལ་རྟོགས་པར་བྱས་ཏེ།
བཞིན་གྱི་ཁ་ན་མ་ཐོ་བ་མ་གཏོགས་པས་བསྒྲིམས་ཏེ། བཅས་
པའི་ཁ་ན་མ་ཐོ་བས་ཀྱང་བསྐྱང་བར་བྱའོ། །འདིར་གཞུང་ནི་
ཕྲན་ཚེགས་ལས། བཙུན་པ་བཅོམ་ལྡན་འདས་ཀྱིས་ནད་པ་ལ་རིམ་
གྲོ་བྱའོ་ཞེས་གསུངས་པ་དེ་ཡོ་བྱད་ཅི་འདྲ་བ་ཞིག་གིས་བགྱི། ཉེ་
བར་འཁོར་རང་བཞིན་གྱི་ཁ་ན་མ་ཐོ་བ་དང་བཅས་པ་མ་གཏོགས་་
པའི་ཡོ་བྱད་གཞན་རྣམས་ཀྱིས་བྱའོ་ཞེས་གསུངས་བ་ཡིན་ནོ། །མལ་
མཐོན་པོ་ལ་སོགས་པ་སྤོང་བ་སྟེ་བསླབ་པའི་གཞི་བརྒྱད་་་་་་རང་
178



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
པའོ།། །།
རང་གླིང་གི་སྐྱ་རེངས་དང་པོ་ལ་སོགས་པ་གསུམ་ལས་དང་་
པོ་ནས་བཟུང་ནས། རང་གླིང་གི་ཉི་མ་ཕྱེད་ཀྱི་བར་འདི་ནི་ཟ་
བའི་དུས་ཡིན་ཏེ། དེ་ཡོལ་ནས་གང་ཞིག་དུས་རུང་གི་ཟས་ཟ་
བར་བྱེད་པ་དེ། ཉེས་བྱས་ཡིན་པས་ལྕགས་ཀྱི་གོང་བུའི་ཟས་
རྣམས་ཟ་བ་དང་འདྲའོ། །གལ་ཏེ་སྒྲོགས་པ་ཟས་དང་བཅས་
པར་བྱུང་ན་ཕྱིར་བོར་བར་བྱས་ནས། འབད་པ་དང་བཅས་པ་
དག་གིས་ཁ་ནི་བཀྲུ་བར་བྱ། ལས་ཀྱི་དབང་གིས་མིད་པ་
གཉིས་ཡོད་པ་ཞིག་ན། བ་གླང་བདག་བཞིན་དུ་ལན་གཉིས་
སམ་གསུམ་བོར་ཏེ་དེ་ནས་ཅི་དགར་མིད་པར་བྱའོ། །གལ་ཏེ་
བསྟན་པ་འདི་ལ་བརྟུལ་ཞུགས་ལ་གནས་པའི་ཚེ་དེ་ནི། ཉི་མ་
གཅིག་ཀྱང་གསོན་པ་རྙེད་པར་དཀའ་བས་འཚོ་བ་ལ་ཕན་པར་་་་་
འདོད་པ་ཡིན་པ་དེ་ཡི་ཚེ། ནད་པ་ལ་ནི་སྨན་པ་མཁས་པའི་
ལུང་ཉིད་དུས་ཡིན་ཞིང་། ལོ་ཉེས་བྱུང་སྟེ་ཕོངས་པ་ལ་ནི་དུས་
མིན་པ་མེད་པ་ཡིན་ནོ། །ཡ་རབས་རྣམས་ཀྱིས་བཟའ་རུང་བའི་
ཤ་དང་ཉ་ཤ་གནང་བ་གང་དག་ལ་གནོད་པ་དང་བརྩེ་བ་མེད་
པ་དང་རོ་སོགས་ལ་ཆགས་པ་དང་། ཡོངས་སུ་བཙལ་བའི་
རྣམ་པའི་སེམས་དག་སྤངས་ནས་ནི། ལྷུང་བཟེད་དུ་འོངས་པ་
དེ་ལ་རུང་ངམ་མི་རུང་ལེགས་པར་བརྟགས་ཏེ་བཟའ་བར་བྱའོ། །མ
179



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
ནས་ཆན་དང་། སྣུམ་ཁུར་དང་། འབྲས་ཆན་དང་། ཉ་དང་། ཤ་
རུང་བ་འདི་དག་སྲོག་གནས་པར་བྱ་བའི་ཕྱིར་བཟའ་བར་་་་་
གསུངས༔ བུ་རམ་ཤིང་ལ་སོགས་པའི་སྡོང་བུ་དང་ཆུ་ཤིང་ལ་
སོགས་པའི་འབྲས་བུ་དང་ཨུཏྤལ་ལ་སོགས་པའི་རྩྭ་བ་དེ་དག་་་
ནི་བཅའ་བ་དུས་སུ་རུང་བ་ཡིན་ནོ། །དུས་མིན་དུ་རུང་བ་ནི་
ཆུ་ཤིང་གི་འབྲས་བུ་ལ་སོགས་པའི་བཏུང་བ་ཚགས་ཀྱིས་་་
བཙགས་པའི་རུང་བ་ཆུས་བསླང་བ་དང་། དར་བ་དང་རྩབས་
མོ་དང་། ཆུར་ཁུ་རྣམས་དང་། སྦྱར་བའི་ཚྭ་དང་། བུ་རམ་ཤིང་
གི་ཁུ་བ་དང་བ་དང་འབྲུ་ཡི་ཚྭ་རྣམས་ཐུན་ཚོད་དུ་རུང་བ་ཡིན་
ནོ༑ །བུ་རམ་དང་ནི་འབྲུ་མར་དང་། སྦྲང་རྩི་དང་། མར་དང་།
ཧྭགས་དང་། ཞག་དང་། སྦྲང་རྩིའི་ཁར་དང་། དྭགས་ཀྱི་ཁ་རར་
བཅས་པ་ཉིད་ནི་ཞག་བདུན་པ་ཡིན་ནོ། །ཡུང་བ་དང་། སྒེའུ་
གཤེར་དང༌། གླ་སྒང་ལ་སོགས་པ་རྩ་བ་དང་། སླེ་ཏྲེས་དང༌།
ཙན་དན་དམར་པོ་ལ་སོགས་པ་སྡོང་བུ་དང་། ནིམ་པ་དང་།།
པ་ཏོ་ལ་ལ་སོགས་པའི་ལོ་མར་གང་བཤད་པ་དང་། མེ་ཏོག་ནི་
ད་ཏ་ཀི་དང་བ་ཤ་ཀ་ལ་སོགས་པ་དང་། འབྲས་བུ་ནི་སྐྱུ་རུ་ར་
དང་། ན་ལེ་ཤམ་དང་། བ་རུ་ར་དང་། ཨ་རུ་ར་དང་། ཀ་ཀོལ་
དང་༑ སུག་སྨེལ་དང་། པི་པི་ལིང་ལ་སོགས་པའོ། །ཏིལ་དང་ལ་
སོགས་པ་སྟེ་ནས་དང་། ནས་ཀྱི་གྲྭ་མ་དང་། དར་ཚུར་དང་། བ་ཤ་
ཀའི་འགྱུར་བྱེད་རྣམས་དང་ནི། རྒྱམ་ཚ་དང་། རྩ་བ་རུ་ཚྭ་དང་།བ
180



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
ཁ་རུ་ཚྭ་དང་། ལན་ཚྭ་དང་། རྒྱ་མཚོའི་ཚྭ་སྟེ་ཚྭ་ལྔ་དང་། ཐང་ཆུ་
དང་། རྒྱ་སྐྱེགས་དང་། སྦྲང་རྩི་དང་། ཤིང་ཀུན་དང་། སྤྲ་ཚིལ་
ཏེ་བཀྲེས་པ་བསལ་བའི་ཕྱིར་བཟའ་རུང་བ་མིན་པ་གང་ཡིན་་་་
པ་དེ་དག་མ་ཤི་བར་དུ་བཅངས་པའི་སྨན་དུ་གསུངས་སོ། །
དུས་མིན་དུ་རུང་བ་དང་དུས་སུ་རུང་བ་གཉིས་བསྲེས་པ་གང་་
དེ་ནི་དུས་སུ་རུང་བའི་དབང་གིས་སྤྱད་པར་བྱའོ། །དུས་མིན་
དུ་ཟ་བའི་ཕྱོགས་དང་མཐུན་པ་ནི་སྣོད་གཞན་དག་ན་ཡོད་པ་་་
དང་འཇིགས་པ་མེད་པའི་ཕྱོགས་སུ་སྣོད་གཅིག་ནས་ལྷན་
ཅིག་ཏུ་ཟ་བ་ཡིན་ནོ། །གལ་ཏེ་ཕ་མ་གཉིས་ན་རེ། བུ་ཡུན་རིང་མོ་
ཞིག་ནས་བསམ་པ་ཡིན་གྱི་ལྷན་ཅིག་བཟའ་བར་བྱའོ་ཞེས་ཟེར་ན་་་
ཕ་མ་དེ་དག་དང་ནི་གཅིག་ཏུ་ཟ་བ་ལ། དེ་ཕྱིར་སྐྱེ་བོ་མེད་
པར་དབེན་པའི་ཕྱོགས་སུ་ནི་ཉེས་པ་མེད་འདིར་ཕ་མ་དག་ནི་་་་
མཚོན་པ་ཡིན་ནོ། །དགའ་བོ་དང་མིག་སྨན་བསྐུ་བའི་ཐུར་མ་ལ་
སོགས་པའི་མདོ་ལས་གསུངས་པའི་ཚུལ་གྱིས་སོ་སོར་བརྟགས་་་
ནས་བཟའ་བ་དང༌། སྤྱོད་ལ་མ་མཛེས་པས་ལེགས་པར་དང་ཧ་
ཅང་མང་ཉུང་དུ་སོང་བ་མ་ཡིན་པར་ཚོད་དང་ལྡན་པས་ཟས་་་་
བཟའ་བར་བྱའོ། །ཁམ་ཧ་ཅང་ཆུང་བའམ་ཆེ་བ་ནི་རིགས་པ་
མིན་ལ། ཁ་ཁམ་དང་བཅས་པས་དུས་ནམ་ཡང་སྨྲ་བར་མི་བྱ།བ
ཟས་ལ་མི་སྙན་པ་བརྗོད་བཞིན་དུ་བཟའ་བར་མི་བྱ། བྱ་གག་
བཞིན་དུ་གཏོར་ནས་བཟའ་བར་བྱ་བ་མ་ཡིན། མཆོད་རྟེན་
181



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
།སྟག་གིས་འདྲ་བར་བྱས་ནས་བཅོམ་སྟེ་ཟས་མི་བཟའ་འོ།
ཟོས་པའི་ལྷག་མ་རྒོད་ཀྱི་ཤ་རྣམས་དང་། རང་གི་ཆེད་དུ་བྱས་
པའི་ཉ་དང་ཤ་དག་ནི་བཟའ་བར་མི་བྱའོ། །ཁ་རྣམས་ཀྱིས་ནི་
ཟོས་ཏེ་ལྷག་མར་བྱས་པའི་ཟས་གང་ཡིན་པ་དེ་ནི་མཆུའི་ཐན་
འཁོར་རྣམས་བོར་ཏེ་བཟའ་བར་བྱའོ། །ལྷུང་བཟེད་ཀྱི་གཞི་ལ་
རྐང་པའི་ཕྱོགས་ཀྱིས་མནན་ནས་བཟའ་བར་བྱ་བ་མིན་ཞིང་།
མཆིལ་ལྷམ་གྱོན་བཞིན་དུ་བཟའ་བ་མིན་ལ་གོས་གཅིག་པས་་་་
ཀྱང་མིན།སྨན་པས་བསྒོ་ན་ལུང་ཕོག་པ་བཞིན་ནད་པས་
མཆིལ་ལྷམ་གྱི་སྟེང་དུ་རྐང་པ་བཞག་སྟེ་ཇི་ལྟར་འདོད་པར་་་་
བཟའ་བར་བྱའོ། །ཁ་ཟས་དེ་ཡི་བདག་པོའམ་འདྲིམ་པར་བྱེད་
པ་དག་ལ་བདག་ལ་འདིའམ་འདི་ལས་བྱིན་ཞེས་བརྗོད་པར་་་
མི་བྱ་ལ། འཕགས་པ་རྣམས་ཀྱིས་གྲལ་རིམ་གྱིས་ཇི་ལྟར་ཐོབ་
པ་དག་བཟའ་ཞིང་། འདིར་སྨོས་པ་དག་ནི་ནད་པ་རྣམས་ལ་
བཀག་པ་མིན་ནོ། །ཟས་ཟོས་པའི་ལྷག་མ་ལས་ནི་ཆང་བུ་
གཅིག་གཞག །དེ་ཡང་སུ་འདོད་པ་དེ་ལ་སྦྱིན་གྱི་དུད་འགྲོ་འགའ་
ཞིག་གི་ཆེད་དུ་བཞག་པར་མི་བྱ་སྟེ་དགག་པའི་རྒྱུ་ནི་འདིར་ཁ་་
ཡི་བྱུང་བ་བཞིན་ནོ། །འདག་པའི་རྫས་སམ་ཡང་ན་རུང་བའི་ཆུ་
རྣམས་ཀྱིས་ཟས་ཟོས་ནས་ཁ་ཡང་ཁ་ཟས་ཉེ་བར་ཆགས་ པ་
མེད་པར་བྱའོ། །དུས་མ་ཡིན་པའི་ཁ་ཟས་སྤོང་བ་སྟེ་བསླབ་
པའི་གཞི་དགུ་པའོ།། །།
182



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
པདགེ་ཚུལ་གྱིས་དངུལ་དང་གསེར་གྱི་རྣམ་པ་བདག་གིར་བྱས་་་
ནས་ལེན་པར་བྱེད་ན། ཉེས་བྱས་སུ་འགྱུར་རོ་གོས་ཀྱི་ཕྱིར་དང་
ལམ་རྒྱགས་ཀྱི་ཕྱིར་དང་། ལུས་འཚོ་བའི་ཁ་ཟས་ཀྱི་ཕྱིར་དང་
དེ་བཞིན་དུ་ནད་གསོ་བའི་སྨན་གྱི་ཕྱིར་རམ། སངས་རྒྱས་ལ་
མཆོད་པ་ལ་སོགས་པ་ཆོས་དང་ལྡན་པའི་ཕྱིར་ལེན་པ་ནི་ལྟུང་་་་
བ་མེད་དོ། །ལེན་པའི་རྗེས་སུ་མཐུན་པའི་དཔེར་བྱས་ན། འདི་
ལྟར་ཆོས་གོས་ལ་སོགས་པ་རང་ལ་ཡོད་བཞིན་དུ་གོས་ལ་
སོགས་པ་སློང་བ་དང་། ཁབ་རལ་ཡང་བ་སོ་དང་རུས་པ་ལ་
སོགས་པ་ལས་བྱེད་པའམ། ཡན་ན་གསེར་གྱིས་སྤྲས་པ་བྱ་བ་
དག་རུང་བ་མ་ཡིན་ནོ།།རྙེད་པ་འདོད་པས་ཉོ་བ་དང་
བཙོངས་པ་ལ་སོགས་པ་གང་ཡང་མི་བྱ་ལ། དཀོན་མཆོག་ལ་
སོགས་པའི་ཕྱིར་དགོས་པའི་འབྲེལ་བ་ཡོད་ན་དེ་ལ་ཉེས་པ་་་་༌་
མེད༑ གལ་ཏེ་གོས་ལ་སོགས་པ་དག་ཉོ་བར་འདོད་ན་ནི། ཁྱིམ་
པ་ལ་བཅོལ་ཏེ་ཉོ་བར་བྱ་ཡི་རང་གིས་ནི་མིན། གལ་ཏེ་ཉོ་བར་
བྱེད་པའི་ཁྱིམ་པ་སྒྲིན་པོ་འགའ་ཡང་མེད་ན། རང་གིས་ཚིག་ནི་
གསུམ་གྱི་བར་དུ་བརྗོད་པར་བྱ་ཞིང་ཚོང་ལ་བརྩེགས་པར་མི་་་་
བྱའོ༑ །རྒྱས་པས་འཁོགས་པ་དང་ནད་པ་དག་མ་གཏོགས་པ།
སྡོམ་བརྩོན་གཞན་གྱིས་པུས་འཁྱུད་བཅང་བར་མི་བྱའོ། །རྙེད་
པ་ཐོབ་པའི་ཕྱིར་སྤྱོད་ལམ་འཆོས་པ་ནི་ཚུལ་འཆོས་ཡིན་པར་་་་
183



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
བསྟན༑ ཆགས་པས་གཞན་གྱིས་བྱིན་པ་ལ་སྨོད་པ་ནི་ཐོབ་ཀྱིས་
འཇལ༑ རང་གིས་ཆུང་ངུ་ཙམ་བྱིན་ནས་རྙེད་པ་མང་པོ་འཚོལ་
བར་བྱེད་པ་དང་། རྙེད་པ་གཞན་གྱིས་བསྔགས་པ་བྱེད་པ་ནི་
གཞོགས་སློང་ཡིན། རྙེད་པའི་ཕྱིར་ནི་གཅམ་བུ་དང་སྙན་
པར་སྨྲ་བ་ཐམས་ཅད་ཁ་གསག་ཡིན་པར་འཕགས་པས་་་་་་་
བཤད༑ དེ་དག་ནི་དཔེ་ཙམ་སྟེ་གཞན་ཡང་ལོག་འཚོ་དག་སྒྲུབ་
པ་དང་དེའི། འཚོ་བར་བྱེད་པ་དག་ནི་རྟག་ཏུ་སྤང་བར་བྱའོ། །
གསེར་དངུལ་ལ་རེག་པ་སྤོང་བ་སྟེ་བསླབ་པའི་གཞི་བཅུ་་་་་་
པའོ།། །།
ཐོག་མར་ཁས་ལེན་པའི་ཚེ་ཁྱིམ་པའི་རྟགས་ནི་སྤང་བར་སྨྲས་
དེ་ཉམས་པའི་ཕྱོགས་དང་མཐུན་པ་ཐམས་ཅད་
ཡོངས་སུ་སྤོང་བར་བྱའོ། །དེ་ཡང་ཁྱིམ་པ་དག་བགོ་བ་དང་འདྲ་
བར་ཤམ་ཐབས་མི་བགོ་ཞིང་། ཤམ་ཐབས་སྟོད་གཡོགས་དང་
ཁ་དོག་གཅིག་པའམ་གོས་ཁ་ཚར་ཅན་དང་དཀར་པོ་ཡང་
བགོ་བར་བྱ་བ་མིན་ནོ། །ཕྱི་རོལ་དག་ཏུ་ཚོན་གྱིས་ཁ་དོག་བསྒྱུར་
བ་ཅན་གྱི་གོས་ཀྱིས་གཡོགས་ན། ནང་དུ་དཀར་པོའང་ཉིན་
པར་གྱི་དུས་ན་ཡང་བགོ་བར་གནང་བ་ཡིན། དགེ་འདུན་གྱི་
ཁྲི་དང་ཁྲིའུ་དང་བེའུ་རས་ལ་སོགས་པ་དག་ལ་གདིང་བ་་་་་་་
བཏིང་ནས་སྤྱོད་ནའང་དེ་བཞིན་དུ་གནང་བ་ཡིན་ནོ། །གོས་པས་ན།
184



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
རྣམས་ཁ་དོག་བསྒྱུར་བའི་ཕྱིར་ཚོན་རྩི་ནི་གསུམ་སྟེ། དུར་
སྨྲིག་རྩི་དང་སྔོན་པོའི་མདོག་དང་བཙག་རྣམས་སོ། །མཚལ་
དང་དེ་བཞིན་དུ་རྒྱ་སྐྱེགས་དང་བཙོད་རྣམས་དང་། གུར་
གུམ་དང་ནི་མཐིང་ཤིང་དང་ལི་ཁྲི་དང་། རྨ་ཤིང་དང་ལེ་
བརྒན་རྩི་རྣམས་ནི་མི་རུང་སྟེ། གང་གི་ཕྱིར་བརྒྱད་པོ་འདི་དག་
ཚོན་ཆེན་ཡིན་པས་དེ་བཀག་པའི་ཕྱིར་རོ། །སེན་མོ་ནི་སྟེའུ་
དང་སྤུ་གྲིའི་སོ་འདྲ་བར་བྲེག་པར་བྱའོ། །དེ་ལས་གཞན་གྱི་
རྣམ་པར་བྲེག་པ་མིན་ནོ། དགོན་པར་གནས་པའི་བརྟུལ་
ཞུགས་ཅན་གྱིས་སྐྲ་དང་ཁ་སྤུ་དག །སོར་མོ་གཉིས་ལས་ནི་ལྷག་
པར་གཞག་པར་མི་བྱ་ཞིང་། གྲོང་མཐའ་བས་ནི་དེ་བས་ཆུང་
སོར་ཕྱེད་དང་གཉིས་ལས་ལྷག་པ་ཡང་དེ་བཞིན་དུ་སྤང་བར་བྱ་་་
བ་ཡིན་ནོ། །སྒྲ་ནི་བ་ལང་སྤུ་དང་འདྲ་བའི་བྱ་བྱེད་ཐམས་ཅད་
སྤང་ངོ༌། །བྱིན་པ་དང་མིག་གི་སྤུ་དང་མཆན་ཁུང་གི་སྤུ་དང་
རྐེད་པའི་སྤུ་དང་སྨིན་མ་རྣམས་བྲེག་པར་བྱ་བ་ཤིན་ཏུ་ཐག་་་་
རིང་དུ་སྤང་བར་བྱའོ། །སྤུ་རྣམས་བྲེག་པར་བྱས་ནས་ལུས་ལ་
ཁྲུས་དག་བྱ་ཞིང་། ཡང་ན་མགོ་ལ་སོགས་པའི་ཡན་ལག་ལྔ་པོ་
རྣམས་བཀྲུ་བར་བྱའོ། །དང་པོ་ཁ་ཡི་སྤུའམ་ཡང་ན་མགོ་ནི་སྟེ་
ཅི་འདོད་པར་བྲེག་ནས། དེ་ཡི་འོག་ཏུ་སྣ་ཡི་ནང་གི་སྤུ་འཐོག་
པར་བྱ་ཞིང༌། དེ་ནས་ལག་པ་དང་རྐང་པའི་སེན་མོའི་རིམ་
པས་བྲེག་པ་བྱ། དེ་ལྟར་བསྟན་པ་འདི་དག་ནི་འབྲེག་མཁན་གྱི་
185



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
ལས་ཡིན་ནོ། །སྐས་ལ་འཛེག་པའི་ཚེ་དང་དེ་བཞིན་དུ་ཉིན་མོ་
ཉལ་ཏེ་གཉིད་ལོག་པ་ན། ཤམ་ཐབས་ཀྱི་མཐའ་མ་ལ་མདུད་པ་
བོར་བར་བྱ་ཞིང་། སྡོམ་བརྩོན་གྱིས་ནི་རྣམ་པ་ཐམས་ཅད་དུ་
ཁུར་ལྕི་བ་བསྐུར་བར་མི་བྱ་ལ། ཡང་བ་དེ་ཡང་མགོ་བོ་དང་
ཕྲག་པ་དང་རྐེད་པ་དག་གིས་མིན་ནོ། །ཁྲིའུའི་འོག་ཏུ་རྐང་པ་།
བཀུག་པ་དང་རྐང་པ་སོ་སོར་ཕྲལ་ཏེ་གདངས་པ་དང་འདོམས་་
སྣང་བར་བྱས་ཏེ་འདུག་པ་དང་། དེ་བཞིན་དུ་ཙོག་ཙོག་པོར་
ཡང་འདུག་པར་མི་བྱའོ། །མདོར་ན་འདུལ་བའི་བསྟན་བཅོས་
ལས་གསུངས་པའི་སྤྱོད་ལམ་ལྟ་བུར་ནི། བྱ་བ་ཡིན་ཏེ་འདིར་
ནི་གོང་དུ་སྨོས་པ་དེ་དག་དཔེ་ཙམ་ཡིན་ནོ། །ཁྱིམ་པའི་རྟགས་
སྤོང་བའི་ཕྱོགས་དང་མཐུན་པ་སྟེ་བསླབ་པའི་གཞི་བཅུ་་་་༌་༌
གཅིག་པའོ།། །།
སྡོམ་བརྩོན་རྣམས་ཀྱིས་ཐོག་མར་རབ་ཏུ་བྱུང་བའི་རྟགས་ནི་་་་
ཁས་བླངས་པར་བརྗོད་པས་ན། དེར་གཏོགས་པ་ཉམས་པའི་
ཕྱོགས་དང་མཐུན་པ་དག་སྤང་བར་བྱ་སྟེ། དཔེར་ན་མུ་སྟེགས་
ཅན་གྱི་རྟགས་ནི་ཐོགས་པ་དང་། གཅེར་བུ་ཉིད་དང་སྐྲ་
འབལ་བ་དང་ལག་པར་ཟས་ཟ་བ་ལ་སོགས་པ་དང་། 
གཞན་
ཡང་རི་ལས་མཆོང་བ་དང་ཉི་ཟླ་ལ་ལྟ་བར་བྱེད་པ་དང་། མེ་
ལྔ་བསྟེན་པ་ལ་སོགས་པ་རྣམ་པ་ཐམས་ཅད་དུ་སྤང་བར་བྱའོ། །
186



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
མཆིལ་མ་ལ་སོགས་པ་དོར་བ་ན་སེ་གོལ་གཏོགས་པར་བྱས་ཏེ།
དེ་ནས་སྣང་བའི་ས་ཕྱོགས་དག་ཏུ་ནི་དོར་རོ། །བཤང་བའི་ས་
དང་གཅི་བའི་སའི་ཉེ་འཁོར་དུ་སྣ་ཚོགས་པའི་གཏམ་གྱིས་་
ཡུན་རིང་དུ་གནས་པར་མི་བྱ་ཞིང་། ཁ་ཏོན་དང་བཙོ་བླག་གི་
ལས་ལ་སོགས་པ་ཡང་དེར་མི་བྱ། ལུད་པ་བསལ་བའི་སྒྲ་ལྟ་བུའི་
སྐད་དག་ཕྱུང་སྟེ་གཞན་ཡོད་དམ་མེད་པ་བརྟགས་ནས་འཇུག།
པར་བྱའོ། །བཤང་བའི་ས་དང་གཅི་བའི་ས་དག་ཀྱང་། །སོ་
སོར་ཐ་དད་པ་ཡིན་ཏེ་དེར་ཞུགས་ན་མི་བརྗོད་དོ། །གཅི་བ་
དང་བཤང་བ་དང་དེ་བཞིན་དུ་འོག་རླུང་དག་ནི། བྱུང་བར་
གྱུར་ན་དལ་བུས་གཏང་བར་བྱའོ། །བཤང་གཅི་འབྱུང་བ་ན་
ཤུགས་བཀག་པ་ནི་ནམ་དུ་ཡང་འདོད་པ་མ་ཡིན། བཤང་བ་
བྱས་ཏེ་རྨ་ཉིད་ལ་སྔར་ནི་བོང་བ་ལ་སོགས་པ་འཇམ་པོས་ཕྱིས་
ནས་ཀྱང༌། དེའི་འོག་ཏུ་ཆུ་མང་པོ་དག་དང་ས་ཡིས་ཁྲུས་བྱས་
ཏེ། དེ་ནས་ལག་པ་གཡོན་པར་ས་ནི་ལན་བདུན་བླུགས་ཏེ་
བཀྲུ་བར་བྱ་ཞིང་། དེ་ཡི་འོག་ཏུ་ལག་པ་གཉི་གར་ལན་བདུན་
བཀྲུ་བར་བྱས་ནས། ས་དེ་དག་ཀྱང་སོ་སོར་རིམ་པར་གཞག་
པར་བྱའོ། །དེ་བཞིན་དུ་ཆུ་མང་པོས་ལག་པ་གཉིས་བཀྲུས་ནས།
བརྟུལ་ཞུགས་ཅན་དེས་འབད་པས་ལག་ངར་དང་བྱིན་པ་་་་་་་་
ལེགས་པར་ཕྱིས་ཏེ། ཡང་ཕྱིས་ཀྱང་ལག་པ་གཉི་ག་བཀྲུ་བར་
བྱ་ཞིང༌། དེའི་ཕྱི་ནས་རིལ་བ་བཀྲུའོ་དེ་ནས་རྐང་པ་གཉི་ག་
187



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
བཀྲུ་བ་ཡིན་ཞིང་། སེམས་ནི་དག་པར་གྱུར་ན་གཙང་བ་ཡིན་
པར་བཤད་པས། དྲི་མ་དང་གོས་པ་དག་དང་བྲལ་བ་བསལ་བ་
ཙམ་ཡིན་ནོ།།བཅོམ་ལྡན་འདས་ཀྱིས་ནང་གི་གཙང་སྦྲར་
གསུངས་པ་ནི། ལུས་དང་ལ་སོགས་པའི་སྟེ་ངག་དང་ཡིད་ཀྱི་
སྡིག་པ་སྤང་བ་གང་ཡིན་པའོ། 
།བརྟུལ་ཞུགས་ཅན་གྱིས་
བཤང་བ་དང་གཅི་བ་དང་། སོ་ཡི་དྲི་མ་བསལ་བ་དག་ཕྱོགས་
ནི་དབེན་པར་བྱའོ། སོ་ཤིང་དག་ནི་ཟོས་ཏེ་ཆུ་ཡིས་བཀྲུས་
པར་བྱས་ནས་དོར་བར་བྱའོ། །གལ་ཏེ་ཆུ་དག་མེད་ན་ཡང་།
ལྕེ་ཡི་དྲི་མས་སྲོག་ཆགས་དག་ཤི་བར་བྱུང་བ་བཞིན་འདིར་ཡང་
གྱུར་ན་མི་རུང་བས་བསྒྲིམས་ཏེ་ས་ལ་ཕྱིས་ནས་དོར་དགོས་་་་
སོ༑ །ལྷུང་བཟེད་ནི་གཉིས་ཏེ་ས་ལས་བྱས་པ་དང་ལྕགས་ལས་
བྱས་པའོ། །ལྷུང་བཟེད་གཞན་ནི་གནང་བ་མིན་ཞིང་ཆུང་བ་
དང་ཆེ་བ་དང་སྐྱ་བ་ཡང་མིན་ནོ། །འཁར་གསིལ་སྒྲ་དང་ལྡན་
པ་བཅང་བར་བྱ་སྟེ། གང་གི་ཕྱིར་དེ་ནི་སྐྱེ་བོ་དག་ལ་གོ་བར་
བྱེད་པ་དང་བསོད་སྙོམས་ལ་ཞུགས་པ་ན་ཁྱི་དག་སྐྲོད་པར་བྱེད་་་་
པ་ཡིན་པས་སོ། 
།རབ་ཏུ་བྱུང་བ་ཉམས་པའི་ཕྱོགས་དང་
མཐུན་པ་སྤོང་བ་སྟེ་བསླབ་པའི་གཞི་བཅུ་གཉིས་པའོ།། །།པ
རབ་ཏུ་བྱུང་བའི་ཚེ་བླ་མར་ཏེ་མཁན་པོར་གསོལ་བ་བཏབ་པ་་
ན་དེ་ཡོངས་སུ་བཏང་ན་ཉམས་པ་ཞེས་བྱ་ལ་བླ་མ་ཉམས་པའི་་་
188



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
་ཕྱོགས་དང་མཐུན་པ། རང་གི་བླ་མ་ལ་མ་གུས་པ་ལ་སོགས་པ་
དེ་ཡིན་པས། དེའི་ཕྱིར་བདག་ཉིད་ལེགས་སུ་འདོད་པས་མཁན་
པོ་ལ་ཕ་ལྟར་རབ་ཏུ་སྡུག་པས་བསྙེན་བཀུར་བྱ་བ་དང༌། གུས་
པས་བཏུད་པར་བྱས་ནས་བླ་མར་བཀུར་ལ་རིམ་གྲོ་བྱའོ།
བཤང་བ་བྱེད་པ་དང་། གཅི་བ་བྱེད་པ་དང་སོ་ནི་དག་པར་བྱ་
བ་སྟེ་བཀྲུ་བ་དང་། མཚམས་ཀྱི་ནང་དུ་རྒྱལ་བའི་མཆོད་རྟེན་ལ་
ཕྱག་བྱ་བ་དང་། ཆུ་དག་བཏུང་བར་བྱ་བ་སྟེ་ལྔ་པོ་དག་མ་
གཏོགས་པ། གཞན་ཐམས་ཅད་གནས་ཀྱི་བླ་མ་ལ་དྲིས་ནས་བྱ་
བ་ཡིན་པར་གསུངས་སོ། །བླ་མ་བས་ཆེས་སྔར་བར་ནང་བར་
ང་ཉིད་ལངས་ནས་ནི། གདོང་དག་ཆུ་ཡིས་བཀྲུས་ནས་བདེ་
བར་གཤེགས་པའི་སྐུ་གཟུགས་ལ་ཕྱག་འཚལ་ཏེ། དེ་ནས་བླ་མ་
ལ་གུས་པ་དང་བཅས་པས་ཕྱག་བྱས་ནས་བཏུད་དེ། སྐུ་ལ་
ཁམས་མཉམ་མམ་ཞེས་འདྲི་བར་བྱས་ནས། ཀུན་ཏུ་སྦྱར་བ་རུང་
བ་དག་བགྱིའོ་ཞེས་བྱ་བ་ཉིད་ཀྱིས་ལུང་མནོས་ནས། དེའི་འོག་
ཏུ་བླ་མ་དེ་ཡི་གནས་ཁང་གི་ཉེ་འཁོར་གྱི་ཕྱག་དར་བྱ་ཞིང་།
དེ་ནས་རྒྱལ་བ་ལ་མཆོད་པའི་ཕྱིར་དཀྱིལ་འཁོར་བྱས་ནས་ནི།
དད་པས་ལུས་ལ་སོགས་པས་འདུད་བཞིན་དུ་ནི་བསྐོར་བར་བྱ་
ཞིང་། དྲུང་ན་ཉེ་བའི་སྡོམ་བརྩོན་རྒན་པ་ལ་ཕྱག་བྱས་ནས།
ཀློག་སྤོང་གཉིས་ཀྱི་དགེ་བས་རང་གི་ལུས་ལ་སྙིང་པོ་བླང་བར་
བྱའོ༑ །བླ་མ་དག་ལ་བསྙེན་བཀུར་བྱེད་པར་འདོད་པ་ན། ཟས་པ
བ
189



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
སྐོམ་ལ་སོགས་པ་ཞིམ་པོ་ཀུན་ཀྱང་བླ་མ་དེ་ལ་དབུལ་བར་བྱའོ།།
ཕྱག་བྱ་བའི་ལམ་དུ་སྟེ་ཉེ་འཁོར་དུ་ཕྱིན་ནའང་ཕྱག་བྱ་སྟེ།
བརྟུལ་ཞུགས་ཅན་རང་ཉིད་དང་མི་མཐུན་པ་ཞིག་ཡིན་ན་ཡང་་
དེ་བཀོལ་ཏེ་གཞན་ལ་ཕྱག་མི་བྱའོ། །འཇིག་རྟེན་གསུམ་གྱི་སྟོན་
པའི་གསུང་ལ་བསྟེན་པའི་དབང་གིས། མི་མཐུན་པ་དེས་ཀྱང་ཨ་
རོག་གྱ་ཞེས་བརྗོད་པར་བྱ་སྟེ་ནད་མེད་པར་གྱུར་ཅིག་ཅེས་པའི་་
དོན་ཏོ། རྒན་ཞུགས་ཤིན་ཏུ་རྒན་པོ་དག་ལ་སྦྲིད་པ་བྱུང་བ་
དང་༑ ཁྱིམ་པ་ལ་སྦྲིད་པ་བྱུང་ནའང་སོས་ཞེས་བརྗོད་པར་བྱ།
གཞོན་ནུ་དག་ལ་སྦྲིད་པ་བྱུང་ན་ཨ་རོག་གྱ་ཞེས་བརྗོད་པར་བྱ།
བསླབ་པ་རྒན་པ་ལ་སྦྲིད་པ་བྱུང་བ་ལ་ཚིག་གིས་ཕྱག་འཚལ་ལོ་་
ཞེས་བརྗོད་པར་བྱའོ། །བསྟན་པ་འདི་ལ་བཀུར་སྟིས་ཕྱག་བྱ་བ་
ནི་རྣམ་པ་གཉིས་སུ་གསུངས་ཏེ། ཡན་ལག་ལྔ་ཡིས་ཕྱག་བྱ་བ་
དང་༑ སྐྱིད་པ་ལ་བཟུང་ནས་ཕྱག་བྱ་བའི་རང་བཞིན་ནོ། །མུན་
ཁུང་དུ་བླ་མ་ལ་སོགས་པ་ལ་སྤྱི་བོས་སར་གཏུགས་པའི་ཕྱག་་་༌
དག་ནི་མི་བྱ་ཞིང་། ཚིག་གིས་ཕྱག་འཚལ་ལོ་ཞེས་བརྗོད་པར་
བྱའོ༑ །སྡོམ་བརྩོན་དག་གིས་བཅའ་བ་འགའ་ཞིག་འཆའ་བར་
བྱེད་པ་ན་དེ་ལ་ཕྱག་དག་མི་བྱ། ཟ་བཞིན་པ་དེས་ཀྱང་གཞན་
ལ་ཕྱག་མི་བྱ། མི་གཙང་བའི་ལམ་གྱི་ཕྱོགས་མ་བཀྲུས་པ་
ལའང་མིན། གོས་གཅིག་པ་ལ་མ་ཡིན། ཟས་དང་བཅས་པ་ལ་
ཡང་མ་ཡིན། མདུན་དུ་ཟས་དྲངས་པ་དང༌། སྤྲོ་བ་སྤྱོད་པ་བ
190



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
དང༌༑ ཁྱིམ་གནས་ཏེ་ཁྱིམ་པ་དང་། ཚུལ་ཁྲིམས་འཆལ་བ་དང༌།
གཅེར་བུ་དང་། གཞན་ཡང་དེ་ལྟ་བུའི་རིགས་ཅན་ཕྱག་བྱ་བའི་
ཡུལ་མིན་པ་མང་ཡང་།རྟག་པར་ནི་ཕྱག་བྱ་བར་འོས་པ་
གཉིས་ཏེ་བདེ་བར་གཤེགས་པ་སངས་རྒྱས་བཅོམ་ལྡན་འདས་་་་
དང་བསླབ་པ་རྒན་པོ་ཚུལ་ཁྲིམས་དང་ལྡན་པ་ཁོ་ན་ཡིན་ནོ། །
གང་གི་ཕྱིར་དེ་དག་སྡོམ་པས་རྒན་པ་མིན་པས་ན། གསང་
སྔགས་དག་བརྗོད་པ་ལའང་ཚངས་པ་ལ་སོགས་པ་ལྷ་གཞན་ལ་་
ཕྱག་མི་བྱ་ཞིང་། དཀོན་མཆོག་གསུམ་ལ་འདུད་པས་ཕྱག་
འཚལ་བར་བྱས་ནས། ལྷ་གཞན་གྱིས་བྱས་པའི་གསང་སྔགས་
རྣམས་ཀྱང་བརྗོད་པར་བྱའོ། །གང་ཞིག་སངས་རྒྱས་ཆོས་དང་
དགེ་འདུན་ཏེ་སྐྱབས་འོས་དག་ལ་སྐྱབས་སུ་སོང་ནས་ལྷ་
གཞན་དག་ལ་སྙིང་ནས་གུས་པས་ཕྱག་བྱེད་པ་དེ་ནི་ཤཱཀྱའི་་་་
རྒྱལ་པོའི་རིགས་སུ་སྐྱེས་པ་རྣམས་ཀྱི་རྟགས་དག་ལ་ཅོ་འདྲི་བ་་་་
ཡིན་པས་ཡུལ་འཁོར་གྱི་ཟས་ནི་མདག་མེ་འབར་བ་ལྟ་བུ་ཟ་བ་་་
ཡིན་ནོ། །བླ་མར་གསོལ་བ་བཏབ་པ་ཉམས་པའི་ཕྱོགས་དང་
མཐུན་པ་སྟེ་བསླབ་པའི་གཞི་བཅུ་གསུམ་པའོ།། །།
དེ་ནས་སྡོམ་པ་མཐའ་དག་ཉམས་པའི་ཕྱོགས་དང་མཐུན་པ་་
འབྱུང་སྟེ། དཀོན་མཆོག་གསུམ་ལ་མ་གུས་པ་ཉིད་དང་། དེ་
བཞིན་དུ་གནས་འཚོལ་བ་ན་ཉི་མ་ལྔ་ལས་ལྷག་པར་མི་གནས་་
191



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
པའམ༑ དེ་འཚོལ་བ་མེད་པ་ཉིན་གཅིག་ཁྱིམ་དུ་ཡང་གནས་པ་
དང་༑ དགག་དབྱེ་ཉམས་པ་དང་ནི་གསོ་སྦྱོང་ཉམས་པ་སྟེ།
གལ་ཏེ་དགེ་ཚུལ་གྱི་གསོ་སྦྱོང་མངོན་སུམ་དུ་གསུངས་པ་མེད་་་་
པར་གྱུར་ཀྱང་། དེ་ལ་དགག་དབྱེ་བྱེད་པ་གསུངས་པའི་ཕྱིར་
འདིར་ནི་གསོ་སྦྱོང་ཡོད་པ་ཉིད་དེ། དགག་དབྱེ་ནི་དག་པར་
གོ་བར་བྱ་བའི་ཕྱིར་ཏེ། དེ་ལས་གསོ་སྦྱོང་ཡང་དོན་ནི་ཐ་དད་
པ་མིན་ནོ། །དེ་ཡང་། སྡིག་པའི་སྨན་གྱི་གསོ་སྦྱོང་ནི། །དགག་དབྱེ་
བྱས་ནས་ཡང་མི་བྱ། །གསོ་སྦྱོང་གསུངས་པ་དག་ཕྱིར་ཏེ། །དགག་
དབྱེ་བྱས་ཕྱིར་དེ་ཡང་དག །ཕན་ཚུན་གདམས་པའི་དོན་དུ་ནི། །
དགག་དབྱེ་རྗེས་སུ་གནང་བ་ཡིན། །སྡིག་པ་ཡོངས་སུ་དག་བྱའི་
ཕྱིར། །གསོ་སྦྱོང་གཉེན་པོའི་ཕྱོགས་ཡིན་ནོ། །སྔགས་ནི་འདི་ལྟར་
བརྗོད་པར་བྱ་སྟེ། ཀྱེ་ཞེས་པ་ཚིག་གི་བདག་ལ་བཙུན་པ་
དགོངས་སུ་གསོལ་ཞེས་དགེ་སློང་ལ་ཞུས་ནས། དེང་འདིར་
འཕགས་པའི་དགེ་འདུན་རྣམས་ཀྱིས་གསོ་སྦྱོང་ལགས་ན། དེ་
ནི་དགེ་ཚུལ་བདག་གིའང་གསོ་སྦྱོང་ལགས་ཏེ། བདག་བར་
ཆད་ཀྱི་ཆོས་རྣམས་མེད་པས་ཡང་དག་པར་མཆི་ཞེས་བྱ་བ་ནི་་་་
སྔགས་ཡིན་ནོ། །གསོ་སྦྱོང་བྱ་བའི་གོ་རིམ་ནི་མཆོད་རྟེན་དང་
གཙུག་ལག་ཁང་གི་ཁྱམས་དག་ཅི་ནུས་ཀྱིས་བྱི་དོར་བྱ་ཞིང་།
བདུག་པ་དང་མེ་ཏོག་བཀྲམ་པས་དགྲམ་པར་བྱས་ཏེ། དེའི་
འོག་ཏུ་རང་གི་རྒྱུད་ལ་ལེགས་པར་བརྟགས་ཏེ། ཐོག་མར་དགེ་
192



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
སློང་ཡོངས་སུ་དག་པ་ལྟ་བ་མཐུན་པའི་སྡོམ་བརྩོན་གྱི་མདུན་དུ་་
ལྟུང་བ་དག་ནི་ཕྱིར་བཅོས་ཏེ་བཤགས་པར་བྱའོ། །གནས་ཀྱི་
སློབ་དཔོན་གྱི་མཚན་ཉིད་ནི་ཚུལ་ཁྲིམས་དང་ལྡན་པ་དང་་་་་་་
འདུལ་བའི་ཆོ་ག་ཤེས་པ་དང་། ནད་པ་ལ་སྙིང་རྗེ་ཆེ་བ་དང་།
འཁོར་ལྷན་ཅིག་གནས་པ་ལ་སོགས་པ་རྣམས་ནི་རྒྱུད་ཡོངས་སུ་་་་་
དག་པ་བྱེད་པ་དང་། ཆོས་དང་ཟང་ཟིང་གཉི་གས་ཕན་
འདོགས་པ་ལ་བརྩོན་པ་དང༌། ལེ་ལོ་མེད་པར་དུས་སུ་འདོམས་
པར་བྱེད་པ་དེ་ལྟར་གྱུར་པ་དེ་ནི་བླ་མར་བསྔགས་སོ། །གནས་ཀྱི་
སློབ་མའི་མཚན་ཉིད་ཀྱང་སློབ་དཔོན་ལ་གུས་པ་ཆེ་བ་དང་།
ཚུལ་ཁྲིམས་ཡོངས་སུ་དག་པ་དང་། བསམ་གཏན་སྒོམ་པ་དང་
ནི༑ འདོན་པ་སྟེ་ཀློག་པ་ལ་རྟག་ཏུ་བརྩོན་པ་དང༌། སློབ་དཔོན་
གྱི་བྱ་བ་ལ་གྲིམས་ཤིང་རྒོད་པ་མེད་པ། རྒྱུད་དུལ་ལ་ཐམས་ཅད་
ལ་བཟོད་པ་དང་ལྡན་པ་ནི། སྡོམ་བརྩོན་གནས་པའི་ཆོས་
ཡང་དག་པ་དང་ལྡན་པ་ཤེས་པར་བྱ། སྤྱོད་ཡུལ་གྱི་གྲོང་ལ་
སོགས་པའི་མིང་སྨོས་པའི་རིམ་པ་ཡིས། དབྱར་དུས་སུ་དབྱར་
ཟླ་བ་གསུམ་གནས་པར་དམ་ནི་བཅའ་བར་བྱ། གལ་ཏེ་དབྱར་
གནས་པ་དེ་ནི་ཆོས་ལྡན་གྱི་བྱ་བའི་ཕྱིར་གཞན་དུ་འགྲོ་བར་གྱུར་
ན། དགེ་སློང་གི་མདུན་དུ་ཞག་བདུན་བྱིན་གྱིས་བརླབས་ཏེ་
འགྲོ་བར་བྱའོ། །ཚུལ་ཁྲིམས་ཉམས་པ་དག་ལ་བཀུར་སྟི་མི་བྱ་
ཞིང་༑ ཁྲིམས་འཆལ་དེ་དང་ལྷན་ཅིག་འགྲོགས་པ་དང་ལྷན་ཅིག་
193



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
ལ
ལལོངས་སྤྱོད་པར་ཡང་མི་བྱའོ། །འདིར་གཞུང་ནི་ཞུས་པ་བྲམ་ཟེའི་
བུ་མོ་ལྟ་བུ་ལས། དགེ་སློང་ཚུལ་ཁྲིམས་དང་ལྡན་པས་ཤེས་བཞིན་དུ་
ཚུལ་ཁྲིམས་འཆལ་བ་ལ་སོ་ཤིང་སྟོབས་པར་བྱེད་ན། དེའི་ལས་ཀྱི་
རྣམ་པར་སྨིན་པས་དགེ་སློང་ཚུལ་ཁྲིམས་དང་ལྡན་པ་ལོ་སྟོང་ཕྲག་་་
དུ་མར་སེམས་ཅན་དམྱལ་བར་འགྱུར་བའི་ལས་བསགས་པ་ཡིན་་་
ནོ༑ །དེ་བཞིན་དུ་འདག་རྫས་སྟོབ་པ་དང་། ཁ་ཏོན་བྱེད་པ་དང་།
གནས་བྱེད་པ་དང་། ཚུལ་ཁྲིམས་འཆལ་བ་ལ་གནས་སུ་འཛིན་པ་
དང་༑ ཚུལ་ཁྲིམས་འཆལ་བ་དང་ལྷན་ཅིག་ཉལ་བར་བྱེད་ན། ཇི་
སྲིད་དུ་སྐྱ་རེངས་མ་ཤར་བ་དེའི་བར་དུ་ལོ་གྲངས་སྟོང་ཕྲག་དགུ་་་་
བཅུར་སེམས་ཅན་དམྱལ་བར་འགྱུར་བའི་ལས་བསྒྲུབས་པ་ཡིན་ནོ། །
སྐྱ་རེངས་ཤར་ན་ལོ་བྱེ་བ་ཕྲག་བཅུ་བཞི་དང་། ལོ་སྟོང་ཕྲག་བཞི་
བཅུར་སེམས་ཅན་དམྱལ་བར་གྱུར་པའི་ལས་བསྒྲུབས་པ་ཡིན་ནོ་་་་་
ཞེས་འབྱུང་བ་ཡིན་ནོ། །དམིགས་ཀྱིས་བསལ་བ་ནི། ཕ་མ་དང་། བླ་
མ་དག་དང་། ནད་པ་དག་ནི་ཚུལ་ཁྲིམས་ཉམས་སུ་ཟིན་ཀྱང་
བཀུར་སྟི་བྱའོ། །ཉེས་རྩོམ་ཏེ་འཐབ་ཀྲོལ་བྱེད་པ་དང་ཁྱིམ་པ་
སུན་འབྱིན་པ་དང་། འདིར་ནི་གསུམ་པ་ཕམ་པ་བྱུང་སྟེ་ཚུལ་
ཁྲིམས་ཉམས་པ་དག་ནི་འཐབ་མོ་བྱེད་པ་སྤངས་ཏེ་གཎྜི་
བརྡུངས་པར་བྱས་ནས། ཆུ་ཤིང་རུལ་བར་གྱུར་པ་བཞིན་དུ་
ངེས་པར་བསྐྲད་པར་བྱའོ། །གཎྜི་བརྡུངས་པ་དེའི་གནས་ནི་ཁང་
སྟེང་ངོ༌། །དགེ་འདུན་བསྡུ་བའི་ཕྱིར་ནི་རྒྱུད་གསུམ་དང་དེ་སྙེད་ཀྱི་
194



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
ཏོག་དག་གོ། །ལས་བྱ་བའི་དོན་དུ་ནི་རྒྱུད་གཅིག་དང་ཏོག་གསུམ་
མོ༑ །ཁ་ཅིག་ལས་ནི་རྒྱུད་གསུམ་དང་ཏོག་གཉིས་སོ་ཞེའོ། །ཤི་བ་ལ་
ཁྱོ་གས་ཕྲག་པས་འདེགས་ཏེ་རོ་དབྱུང་བའི་དོན་དུ་ནི་ཏོག་དང་་་་
བྲལ་བའི་བྱ་བའོ། །ཁ་ཅིག་ལས་ནི་རྒྱུད་གཅིག་དང་ཏོག་གཅིག་གོ་
ཞེའོ༑ །གནོད་པ་བྱུང་བ་ལ་གཎྜི་བརྡུང་བ་ནི་ཇི་ཙམ་གྱིས་ཆོག་པའོ། །
ཆོས་འདུལ་བ་འདི་ལ་ཀ་བ་ལྟ་བུར་གྱུར་པ་མདོ་སྡེ་འཛིན་པ་ལ་་
སོགས་པ་གང་དག་དང་། དེ་བཞིན་དུ་གཞན་ལ་ཡང་ཆོ་ག་
བཞིན་དུ་ཡང་དག་པར་དཔྱད་ནས་བསྐྲད་པར་བྱ་ཞིང་། སྡེ་སྣོད་
འཛིན་པ་དེ་དག་གིས་དཔུང་བྱེད་པ་དག་བཏང་ན་སླར་ཡང་་་་
གཞུག་པར་བྱ་སྟེ། གལ་ཏེ་མིན་ན་དེ་ཡི་སྐལ་བའི་རིན་གྱིས་
དགེ་འདུན་ཐམས་ཅད་ལ་ལྟུང་བར་འགྱུར་རོ། །དགེ་ཚུལ་གང་
དག་གྲངས་ཅན་པ་ལ་སོགས་པའི་བསྟན་བཅོས་ལ་དེ་ལྟར་་་་་་་་
བདེན་པའི་བློས་འདོན་པར་བྱེད་ན། དེ་དག་ལ་ནི་ཡུལ་འཁོར་
གྱིས་ཕུལ་བའི་ཁ་ཟས་དུག་ཏུ་འགྱུར་བས། རྫོགས་པའི་སངས་
རྒྱས་ཀྱི་གསུང་ནི་ཇི་སྐད་བསྟན་པ་དག་བཏོན་ནས། རིགས་པ་
དང་རིགས་པ་མ་ཡིན་པའི་ཚུལ་ལ་ངེས་པར་དཔྱད་པར་བྱ་བའི་་
ཕྱིར་བསྟན་བཅོས་གཞན་དག་བཀླག་པ་ལ་ཉེས་པ་མེད་དོ། 
།
སངས་རྒྱས་ལ་དེ་ཡི་ཡོན་ཏན་སྨོས་པས་མཚན་ནས་བརྗོད་དེ།
དཔེར་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་་
པའི་སངས་རྒྱས་བཅོམ་ལྡན་འདས་ཞེས་བྱ་བ་ལ་སོགས་པ་དག་གིས་
195



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
སོ༑ །སློབ་དཔོན་ལ་ནི་སློབ་དཔོན་གྱི་ཚིག་དང་ལྡན་པས་ཏེ།
དཔེར་ན་སློབ་དཔོན་ཡོན་ཏན་འོད་ཅེས་པས་སོ། །དོན་གྱི་སླད་དུ་
སོགས་སྨོས་པས་ཉེ་བའི་ཚིག་བྱ་སྟེ། འདུད་པ་དང་བཅས་པས་
མཁན་པོར་གྱུར་པའི་མིང་དག་བརྗོད་པར་བྱ་སྟེ། དཔེར་ན་
དོན་གྱི་སླད་དུ་མཚན་ནས་སྨོས་ན་མཁན་པོ་ཞི་བ་འཚོ་ཞེས་པ་ལྟ་་་
བུའོ༑ །བསླབ་པ་རྒན་པ་ལ་ནི་བཙུན་པ་ཞེས་ཉེ་བའི་ཚིག་གིས་
བརྗོད། གཞོན་པ་ལའང་ཚེ་དང་ལྡན་པ་ཞེས་པའི་ཉེ་ཚིག་
གིས་དང་། དེ་བཞིན་དུ་རྒན་པ་ཐམས་ཅད་ལ་གནས་བརྟན་
ཞེས་བྱ་བའི་ཉེ་བའི་ཚིག་གིས་བརྗོད། དེ་ལྟར་འདིར་ནི་མིང་
སྨོས་པའི་རིམ་པ་ཡིན་ནོ། །སྡོམ་པ་མཐའ་དག་ཉམས་པའི་
ཕྱོགས་དང་མཐུན་པ་སྟེ་བསླབ་པའི་གཞི་བཅུ་བཞི་པའོ།། །།
དེ་ལྟར་གཞུང་ཡོངས་སུ་རྫོགས་པར་བྱས་ནས་འདུལ་བ་མདོར་་་
བསྡུས་པ་ནི། གང་ཞིག་གནང་བ་ཡང་མེད་དེ་བཞིན་དུ་བཀག་
པའང་མེད་པ་དེ་ནི་གཞུང་བླ་མ་ལས་གསུངས་པའི་རྗེས་མཐུན་
བརྟགས་ཏེ་གཟུང༌། འདུལ་བ་མདོར་བསྡུས་པ་ཞེས་བྱ་བའི་
མིང་ཅན་སྒྲོན་མ་དང་། འདྲ་བར་བསྟན་པ་རྒྱས་པར་བསྟན་པ་
ལས་གཞན་འདི་ཡང་བདེ་བར་གཤེགས་པས་གསུངས་སོ། །
འདིར་གཞུང་ནི་ཕྲན་ཚེགས་ལས། དེ་ནས་བཅོམ་ལྡན་འདས་ཀྱིས་
ཡོངས་སུ་མྱ་ངན་ལས་འདའ་བའི་དུས་དེའི་ཚེ་ཉིད་ན། དགེ་སློང་
196



དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་ཞེས་བྱ་བའི་མཆན་འགྲེལ།
རྣམས་ལ་བཀའ་སྩལ་པ། དགེ་སློང་དག །ངས་ཁྱེད་ལ་འདུལ་བ་རྒྱ་
ཆེར་ནི་བསྟན་ན། མདོར་བསྡུས་ཏེ་མ་ཡིན་ནོ། །འོན་ཏེ་མདོར་
བསྡུས་པ་ཡང་ཉོན་ཅིག །དགེ་སློང་དག །ངས་ཁྱེད་ལ་གང་ཞིག་ཐོག་
མ་ཉིད་ནས་གནང་བ་ཡང་མེད། བཀག་པ་ཡང་མེད་ལ། གལ་ཏེ་
རུང་བ་དང་ཉེ་བ་ཡིན་ཞིང་མི་རུང་བཟློག་པར་བྱེད་པ་ཡིན་ན་མི་་་
རུང་བ་ཡིན་པས་གཟུང་བར་བྱའོ། །གལ་ཏེ་མི་རུང་བ་དང་ཉེ་བ་
མིན་ཞིང་རུང་བཟློག་པར་བྱེད་པ་ཡིན་ན་མི་རུང་བ་ཡིན་པས་ཀུན་་
ཏུ་སྦྱར་བར་མི་བྱའོ། །ཞེས་འབྱུང་བ་ཡིན་ནོ། །དགེ་ཚུལ་རྣམས་
ཀྱིས་ཆོས་ལུགས་ཏེ་ཆོ་ག་དག་བསྡུས་ཏེ་བསྟན་པ་ལས་བྱུང་བའི།
བསོད་ནམས་བདག་ལ་གང་ཞིག་སྐྱེས་པ་དེས་འཇིག་རྟེན་་་་༌
འདི༑ ཤཱཀྱའི་རྒྱལ་པོའི་གསུང་རབ་འོད་ཟེར་དྲི་མ་མེད་པ་མངའ་
བའི་བསྟན་པའི་ལམ་ནས་རྫོགས་པ་ཡི། བྱང་ཆུབ་དཔལ་དང་
ལྡན་པའི་གནས་སུ་འགྲོ་བར་ཤོག །ཡང་ན་དགེ་སློང་ཤཱཀྱའི་འོད་
ཀྱིས་བསྟན་པའི་ལམ་ནས་འཇིག་རྟེན་འདི་སངས་རྒྱས་ཀྱི་སར་འགྲོ་་བ
བར་ཤོག་ཅེས་པའོ། །གནས་བརྟན་ཤཱཀྱའི་བཤེས་གཉེན་གྱི་ངོར་
ནི་བདེ་བར་གཤེགས་པས་གསུངས་པའི་བསླབ་པ་ཡི། རིན་
ཆེན་འོད་འབར་བ་དག་ནི་ཆོས་འདུལ་བ་རྒྱ་མཚོ་དང་འདྲ་
བའི་ནང་ནས་རབ་ཏུ་བཏུས་ཏེ། དབང་པོའི་རྡོ་རྗེ་འོད་ཅེས་བྱ་
བས་རིན་པོ་ཆེ་ཕུག་ནས་ཕྲེང་བར་བྱེད་པ་དེ་བཞིན་དུ་སྡེབ་སྦྱོར་་་་་
དབང་པོའི་རྡོ་རྗེ་ཕུག་ནས་དེ་གཞི་ཐམས་ཅད་ཡོད་པར་སྨྲ་་་་བྱ
ལ
བ
197



དེབ་གཉིས་པ། མཁན་ཆེན་གཞན་ཕན་སྣང་བའི་གསུང་འབུམ།
བ་ཡི། བསླབ་པ་སོ་སོར་ངེས་པའི་དབྱེ་བ་དག་གིས་ཕྲེང་བར་
མཐུན་པར་བསྡེབས་པ་ཡིན་ནོ། །འདུལ་བ་མདོར་བསྡུས་ཏེ་
བཅོ་ལྔ་པའོ།། །།
ཐམས་ཅད་ཡོད་པས་སྨྲ་བའི་དགེ་ཚུལ་གྱི་ཚིག་ལེའུར་བྱས་
པ༑ མང་དུ་ཐོས་པའི་སློབ་དཔོན་ཤཱཀྱ་འོད་ཀྱིས་མཛད་པ་
རྫོགས་སོ།། །།
རྒྱ་གར་གྱི་མཁན་པོ་སརྦ་ཛྙཱ་དེ་བ་དང་། ཞུ་ཆེན་གྱི་ལོ་ཙཱ་
བ་བནྡེ་གཙང་དེ་བེནྡྲ་རཀྵི་ཏས་བསྒྱུར་ཅིང་ཞུས་ཏེ་གཏན་་་་
ལ་ཕབ་པའོ། །
འགྲེལ་བ་འོད་ལྡན་དང་བསྟུན་པའི་མཆན་འདི་ཡང་སྔོན་གྱི་ལོ་་་་
པཎ་མཁྱེན་རབ་ཀྱི་དབང་ཕྱུག་རྣམས་ཀྱིས་རྗེས་འཇུག་ཏུ་མོས་པ་་་་
སྤྲང་བན་གཞན་ཕན་སྣང་བས་དྲིན་ཅན་བླ་མ་ཨོ་རྒྱན་བསྟན་འཛིན་
ནོར་བུའི་གསུང་གི་སྒྲོན་མེ་ལ་བརྟེན་ནས་བྲིས་པ་དགེ་ལེགས་སུ་་་་་
གྱུར་ཅིག །
198



.༄༅། །འཕགས་པ་གཞི་ཐམས་ཅད་ཡོད་པར་
སྨྲ་བའི་དགེ་ཚུལ་གྱི་ཚིག་ལེའུར་བྱས་པ་
ལྔ་བཅུ་པ་ཞེས་བྱ་བའི་མཆན་
འགྲེལ་བཞུགས་སོ། །
༄༅། །རྒྱ་གར་སྐད་དུ། ཨཱརྱ་མཱུ་ལ་སརྦ་ཨསྟི་བཱ་དཱི་ཤ་མ་ཎེ་
ར་ཀཱ་རི་ཀཱ། བོད་སྐད་དུ། འཕགས་པ་གཞི་ཐམས་ཅད་ཡོད་
པར་སྨྲ་བའི་དགེ་ཚུལ་གྱི་ཚིག་ལེའུར་བྱས་པ།ཐམས་ཅད་
མཁྱེན་པ་ལ་ཕྱག་འཚལ་ལོ། །བསྟན་བཅོས་འདི་ལ་དོན་རྣམ་པ་
བརྒྱད་དེ། བསྟོད་ཅིང་ཕྱག་འཚལ་བ་བསྟན་པ་དང་། བསླབ་པ་
ཉམས་སུ་བླང་བ་དང་། སྔ་དྲོའི་དུས་ན་ལས་གང་བྱ་བ་དང་། ཟས་
ཀྱི་བྱ་བ་བྱས་པའི་འོག་ཏུ་ལས་གང་བྱ་བ་དང་།ཕས་ཕམ་པའི་
གནས་དང་། བསླབ་པ་ཕྲ་མོའི་གནས་དང་། ཕྱི་དྲོ་ཕན་ཆད་ཇི་ལྟར་
བྱ་བ་དང་། འབྲས་བུ་ཇི་ལྟར་ཐོབ་པར་བསྟན་པའོ། །དང་པོ་བསྟོད་
ཅིང་ཕྱག་བྱ་བ་བསྟན་པ་ནི། སེམས་ཅན་རྣམས་སོ་སོའི་སྡུག་བསྔལ་
ལས་སྐྱོབས་པར་མཛད་པས་ན་མགོན་པོ་ཕུང་པོ་དང་། ཁམས་
དང་༑ སྐྱེ་མཆེད་དང་། རྟེན་ཅིང་འབྲེལ་བར་འབྱུང་བ་ལ་སོགས་པ་
199



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ས་ཤེས་པར་བྱ་བའི་ཆོས་ཐམས་ཅད་མཁྱེན་པ་རྫོགས་པའི་སངས་་་་
རྒྱས་བཅོམ་ལྡན་འདས་དང་བཤད་པ་དང་བསྒྲུབ་པ་དང་འབྲས་་་་
བུའི་ཆོས་རྣམས་དང་། ཉོན་མོངས་པ་དང་སྡིག་པའི་ཆོས་ལས་རིང་
དུ་སྤོང་བ་རྒྱུན་དུ་ཞུགས་པ་ལ་སོགས་པ་འཕགས་པའི་དགེ་འདུན་
གྱི་ཚོགས་ལ་སྒོ་གསུམ་གུས་པས་ཕྱག་འཚལ་ཏེའོ། །དེ་ནས་ཅི་
ཞིག་བྱ་ཞེ་ན་དགེ་ཚུལ་གྱིས་ནི་ལས་སུ་བྱ་བའི་ཆོ་ག་བྱ་མི་རུང་་་་
བའི་གནང་བཀག་རྣམས། འདི་མདོ་ཙམ་ཞིག་ངེས་པར་བཤད་
པར་བྱའོ། །གཉིས་པ་བསླབ་པ་ཉམས་སུ་བླང་བ་བསྟན་པ་ལ།
ཕུན་སུམ་ཚོགས་པ་ནི་དྲི་མེད་ཤཱཀྱའི་རྒྱལ་རྒྱུད་དུ་སྐུ་འཁྲུངས་པ་་་
ཐུགས་མི་འཇིགས་པ་བཞི་དང་ལྡན་པས་སེང་གེ་ལྟ་བུ་དེའི་འི་་་་་
བསྟན་པ་སྡེ་སྣོད་རིན་པོ་ཆེ་རྣམ་པ་གསུམ་ལ། གང་ཟག་ཕུན་སུམ་
ཚོགས་པ་ནི་བསམ་པ་རྒྱུ་འབྲས་ལ་ཡིད་ཆེས་པའི་དད་པས་སྦྱོར་བ་
སྐྲ་དང་ཁ་སྤུ་བྲེགས་ནས་གོས་ངུར་སྨྲིག་བགོས་ཏེ་ཁྱིམ་ནས་ཁྱིམ་
མེད་པར་རབ་ཏུ་བྱུང་ནས་ནི། 
སྒྲུབ་པ་ཕུན་སུམ་ཚོགས་པ་ནི་
རང་བཞིན་དང་བཅས་པའི་ཁ་ན་མ་ཐོ་བ་དག་སྤང་བའི་བརྟུལ་
ཞུགས་སེམས་ཤིན་ཏུ་བརྟན་པས་རབ་ཏུ་བསྒྲིམས་ཏེ། བདག་
གིས་ལུས་འདི་དུག་དང་ཚེར་མ་དང་ངམ་གྲོག་ལ་སོགས་གནོད་པ་
བསྲུང་བ་དང་བཟའ་བ་དང་བགོ་བ་ལ་སོགས་པ་ཕན་པའི་ཡོ་བྱད་་
ཀྱིས་བསྲུང་བ་བཞིན་དུ་བསླབ་པ་མི་ཉམས་པ་དང་རྣམ་པར་དག་
པའི་ཚུལ་གྱིས་བསྲུང་བར་བྱའོ། །གསུམ་པ་སྔ་དྲོའི་དུས་སུ་ལས་པ
200



དགེ་ཚུལ་གྱི་ཚིག་ལེའུར་བྱས་པ་ལྔ་བཅུ་པ་ཞེས་བྱ་བའི་མཆན་འགྲེལ།
མ
བགང་བྱ་བ་བསྟན་པ་ལས་ཁ་ཏོན་བྱ་བ་ནི་མཚན་གཅིག་ལ་ཐུན་
བལྔར་བགོས་པའི་ནམ་གྱི་ཆ་སྨད་དེ་ཐུན་ཐ་མ་ལ་མལ་པ་ནས་་་་་་་་ནས་
ལངས་ཏེ། ནམ་མ་ལངས་ཀྱི་བར་དུ་ཁ་ཏོན་ཏེ་བསྟན་བཅོས་གྱི་
ཚིག་རྣམས་བློ་ལ་བྱང་བར་བྱའོ། །དེ་བཞིན་གཤེགས་པ་ལ་ཕྱག་
འཚལ་བ་ནི་ནམ་ལངས་ནས་ཆུ་དང་འདག་རྫས་རྣམས་གྱིས་་་
གདོང་དང་སོ་ཡི་དྲི་མ་ཐམས་ཅད་བཀྲུས་ནས། རྫོགས་པའི་
སངས་རྒྱས་བཅོམ་ལྡན་འདས་རྣམས་ལ་ལུས་ངག་ཡིད་གསུམ་
གྱིས་གུས་པས་བཏུད་དེ་ཕྱག་འཚལ་ལོ། །མཁན་པོ་དང་སློབ་
དཔོན་ལ་སྙུན་གསོལ་ནས་ལས་སུ་བྱ་བ་ཞུ་བ་ནི་བླ་མ་གནས་པའི་
སྒོ་གླེགས་ཏེ་སྒོ་འཕར་ལ། ལག་པས་སྒྲ་དྲག་པོ་མ་ཡིན་པར་དལ་
གྱིས་བརྡུང་བར་བྱ་ཞིང་། དེ་ལྟར་ནང་དུ་འོང་བར་ཞུས་ནས་
ནང་དུ་ཞུགས་ཏེ་གུས་པས་བླ་མ་ལ། འབྱུང་བའི་ཁམས་སྙོམས་
པ་དང་མི་སྙོམས་པའི་དབང་གིས་སྙུན་མེད་པར་བདེའམ་འོན་ཏེ་་་
མི་བདེ་ལ་སོགས་པ་དྲི། སྔ་དྲོའི་དུས་སུ་སྒྲུབ་པར་འོས་པ་དག་ལ་
བརྟགས་ཏེ་འདི་དང་འདི་དག་བྱའམ་ཞེས་གནས་ཀྱི་སློབ་དཔོན་
དེ་ལ་དྲིས་ནས་ནི། དཀྱིལ་འཁོར་བྱེད་པ་དང་མེ་ཏོག་དང་
བདུག་པ་ལ་སོགས་པའི་མཆོད་པ་རྣམ་པར་བྱ་བའི་ཕྱིར་རོ། །ཆུ་
སོགས་ལ་བརྟག་པ་ནི་དཀྱིལ་འཁོར་བྱས་ནས་གཡར་ཚུས་ཟོས་པའི་
འོག་ཏུ་ཉ་ཕྱིས་དང་དུང་ཕོར་ལ་སོགས་པའི་སྣོད་དུ་ཆུ་ལ་བརྟག་
སྟེ༑ དེ་ཡང་ཐོག་མར་སྟེང་དང་དེ་ནས་བར་དང་དེའི་རྗེས་སུ་:
མ
201



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
གཏིང་ལ་རིམ་བཞིན་བརྟག་པ་ཡིན་ནོ། །འདིའི་ཆུ་ཚགས་བཅང་
བའང་བསྟན་པར་ཤེས་པར་ནུས་སོ། །ཉ་ཕྱིས་ལ་སོགས་པ་དེ་དག་
མེད་ན་ཡང༌། ལག་པའི་ཁྱོར་བའམ་ཤིང་གི་འདབ་མས་ཆུ་བཅུ་
ཞིང་བརྟགས་ནས་བུམ་པ་དགང་ངོ༌། །ཆུ་ཡི་སྐྱེ་བོ་སྟེ་སྲོག་ཆགས་
ཆེ་ཆུང་རྣམས་ལ། ཧ་ཅང་ཡུན་མི་རིང་བར་ནན་ཏན་དུ་
བརྟག་གོ། །སྙིང་རྗེ་ཅན་གྱིས་སྦྲང་རྩི་ལ་སོགས་པའི་ཁུ་བ་རྣམས་
ཀྱང་སྲོག་ཆགས་གློ་བུར་བ་དག་ཡོད་དམ་མེད་རབ་ཏུ་བརྟགས་་་་
ཏེ་གདོད་སྤྱད་པར་བྱའོ། །གལ་ཏེ་སྲོག་ཆགས་ཡོད་ན་མ་བསྣད་
པར་ལེགས་པར་བཙག་སྟེ། སྲོག་ཆགས་རྣམས་ལ་གནོད་པར་
མི་བྱའོ། །མལ་གྱི་འོག་ཏུ་གདིང་བའི་རྩྭ་དང་དཀྱིལ་འཁོར་དང་
གནས་ཁང་བྱི་དོར་ལ་ཉེ་བར་མཁོ་བའི་ལྕི་བ་དང་བུད་ཤིང་དང་་་་
ས་ལ་སོགས་པ། ཉེ་བར་སྤྱད་པ་ལ་དགོས་པའི་ཡོ་བྱད་གང་དང་
གང་ཡང་རུང་བ་ལ་བརྟག་ནས། དེ་དག་ལ་སྲོག་ཆགས་མེད་
པར་ཡིད་ཆེས་པར་བྱ་ཞིང་། སྡོམ་པ་ལ་གནས་པས་སྲོག་ཆགས་
བསད་པ་དང་སྲོག་ཆགས་ལ་གནོད་པ་ཐམས་ཅད་བསྲུང་བར་་་་
བྱའོ། །མཁན་པོ་དང་སློབ་དཔོན་གྱི་ལས་སུ་བྱ་བ་བསྒྲུབ་པ་ནི་
ནངས་པར་ཁྲུས་བྱེད་པ་ན་སྟན་གདིང་བ་དང་བཀྲུ་བའི་ཆུ་དང་་་་
བ ཤང་གཅི་བྱེད་པའི་གནས་སུ་ས་དང་སོ་ཤིང་བསྒྲུབ་པ་དང་།
བུལ་ཏོག་དང་སུག་པ་ལ་སོགས་པ་འདག་པའི་ཆལ་ཡང་སྟ་གོན་
བྱའོ༑ །ལྷུང་བཟེད་བཀྲུ་བ་དང་ཆོས་གོས་བཙེམ་པ་ལ་སོགས་པ་ལ
202



དགེ་ཚུལ་གྱི་ཚིག་ལེའུར་བྱས་པ་ལྔ་བཅུ་པ་ཞེས་བྱ་བའི་མཆན་འགྲེལ།
ལ
བདང་། བླ་མའི་དགོས་པ་ཐམས་ཅད་གནས་པས་བསྒྲུབ་པར་
བྱའོ༑ །ཞུ་བ་ནི་དེ་ནས་གདུགས་ཚོད་ལ་བབ་པའི་དུས་རིག་ནས་
བླ་མ་ལ་ཕྱག་བྱས་ཏེ། དེ་བཞིན་དུ་གུས་པས་ཐལ་མོ་སྦྱར་ནས།
འཚལ་མ་འཚལ་བའི་དུས་ཡིན་ནོ་ཞེས་གནས་ཀྱི་བླ་མ་ལ། དགེ་
ཚུལ་བརྟུལ་ཞུགས་ཅན་གྱིས་དེ་ལྟར་ཞུའོ།།ཟས་བཟའ་བའི་
ཚུལ་ནི་ལག་པ་དང་ལྷུང་བཟེད་བཀྲུས་ནས་འདུལ་བ་དང་མི་
འགལ་བར་ཚུལ་བཞིན་དུ། དེ་ནི་ཟ་བཞིན་དུ་གཏམ་མི་སྨྲ་བར་
ཧ་ཅང་མང་ཉུང་དུ་གྱུར་པ་མ་ཡིན་པས་ཚོད་རིག་པར་བྱའོ། 
།
བསམ་པའང་ཟས་ལ་ཆགས་པས་མ་ཡིན་པར་བཀྲེས་པའི་ནད་
ལས་བཟློག་པའི་ཕྱིར། བཟའ་བར་བྱའོ་སྙམ་པའི་སེམས་ཀྱིས་
བཟའ་ཟས་ཟོས་ནས་བཀྲེས་པའི་ནད་བཟློག་སྟེ་དགེ་བ་བསྒྲུབ་་་་
པར་བྱ་ཞེས་པའི་ཐ་ཚིག་གོ། །བསོད་ནམས་བསྔོ་བ་ནི་ཟས་ཟོས་
ཤིང་དེ་བཞིན་དུ་སྐོམ་འཐུང་བ་དང་། རུང་བའི་ཆུ་གྲང་མོས་
ཁ་བཤལ་བར་བྱས་ནས་ནི་དེ་ཡི་འོག་ཏུ་སྦྱིན་བདག་གི་སྨོན་ལམ་་་
བདག་དང་གཞན་ལ་གནོད་པར་འགྱུར་བ་བཟློག་སྟེ་སྦྱིན་པའི་
འབྲས་བུ་ཡང་དག་པར་སྤེལ་བར་བྱ་བའི་ཕྱིར། སྦྱིན་བདག་གི་
ཕྱིར་ཚིགས་སུ་བཅད་པ་གཅིག་དང་ཀླུའི་རྒྱལ་པོ་དགའ་བོ་དང་ཉེ་་་
དགའ་བོའི་ཕྱིར་ཚིགས་སུ་བཅད་པ་གཅིག་སྟེ། སྦྱིན་པའི་ཚིགས་
སུ་བཅད་པ་གཉིས་ཤིག་བརྗོད་དོ། །བཞི་པ་ཟས་ཀྱི་བྱ་བའི་བྱས་
པའི་འོག་ཏུ་ལས་གང་བྱ་བ་ནི་བླ་མ་ལས་ཐོས་པའི་མན་ངག་ཡོད་་
203



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
་ན་མན་ངག་ཇི་ལྟ་བ་བཞིན་དུ་བསམ་གཏན་བསྒོམ་པར་བྱའོ།
གལ་ཏེ་བསམ་གཏན་གྱི་མན་ངག་མེད་ན་ལེ་ལོའི་དབང་དུ་མ་སོང་་
བར་རབ་ཏུ་འབད་དེ་གླེགས་བམ་བཀླག་པར་བྱ་ཞིང་ཚིག་དང་་
དོན་ལ་བྱང་བར་བྱའོ། །སྡོམ་པར་བྱ་བ་ཕས་ཕམ་པ་བཞི་དང་
བསླབ་པ་ཕྲ་མོ་རྣམས་དང་དགེ་སྦྱོང་གིས་བྱ་བའི་ཆོ་ག་དག་ལ་་་་
མཁས་པ་དང་ཞེའམ། ཡང་ན་སྡོམ་པ་ལ་མཁས་པ་ནི་བསླབ་པར་
བྱ་བ་བཅུའི་ཚིག་ལ་མཁས་པ་དང་ཆོ་ག་ལ་མཁས་པ་ནི་སྤྱོད་ལམ་་་
བཞི་དང་མཁན་སློབ་ཀྱི་བྱ་བ་ལ་མཁས་པའོ། །ཡང་ན་སྡོམ་པ་ནི་སྒོ་
གསུམ་སྡོམ་པ་དང་། ཆོ་ག་ནི་གཞུང་ལ་བརྟེན་ཏེ་ཚུལ་ཁྲིམས་སྲུང་
ཞིང་གནས་པའོ། །ལྟུང་བས་མ་གོས་པའི་ཚུལ་སྒྲུབ་པར་བྱེད་པ་
དག་ལ་བརྩོན་པ་མི་འདོར་བར་བྱའོ།
གནས་བསྟན་པ་ལས་སྲོག་གཅོད་པའི་ཕམ་པ་ནི། 
བསླབ་པ་མ་
ཉམས་ཤིང་བསླབ་པ་ཕུལ་བར་མ་བྱས་པའི་བརྟུལ་ཞུགས་ལ་་
གནས་པ་དང་སྨྱོ་བ་ལྟ་བུས་སེམས་མ་ཉམས་པས། ཆེད་དུ་
གསད་པར་བསམས་ཏེ་བསད་བྱ་དེ་མི་གཞན་དང་མ་ནོར་བར།
རང་ལས་རྒྱུད་ཐ་དད་པའི་མི་གཞན་ཞིག་བདག་གམ་བདག་གིས་
བཅོལ་ཏེ་གཞན་རྣམས་ཀྱིས། བསད་ན་ཡང་དགེ་ཚུལ་གྱི་བརྟུལ་
ཞུགས་ཉམས་པར་འགྱུར་རོ། །ཚུལ་ཁྲིམས་དང་ལྡན་པ་ཡིན་
ནམ་འོན་ཏེ་ཚུལ་ཁྲིམས་འཆལ་བ་དང༌། དེ་བཞིན་དུ་ནད་ཀྱིས་
ཡུན་རིང་དུ་བཏབ་པ་དག་ལ། གང་ཐོས་པས་སྡུག་བསྔལ་གྱིས་ལྔ་པ་ཕས་ཕམ་པའི་
204



དགེ་ཚུལ་གྱི་ཚིག་ལེའུར་བྱས་པ་ལྔ་བཅུ་པ་ཞེས་བྱ་བའི་མཆན་འགྲེལ།
ཉམ་ཐག་སྟེ། ངེས་པར་འཆི་བར་བྱེད་པའི་ཆོས་གཏམ་དེ་མི་
བྱའོ༑ །མི་འཕྲོད་པའི་སྨན་དང་གསང་སྔགས་དག་དང་འཇིག་
རྟེན་དང་འཇིག་རྟེན་ལས་འདས་པའི་རིག་པ་དང་། གསོད་སེམས་
ཀྱིས་འཆི་བར་འགྱུར་བའི་ཕྱོགས་སུ་བཏང་བ་དང་། རང་ལས་
རྒྱུད་ཐ་དད་པའི་མི་གཞན་ཐབས་རྣམས་སྣ་ཚོགས་པ་ཉིད་ཀྱིས།
བསད་ན་དགེ་ཚུལ་གྱི་བརྟུལ་ཞུགས་ཉམས་པར་འགྱུར་རོ། །རྟ་
ལ་སོགས་པ་དུད་འགྲོ་དང་ནི་སེམས་ཅན་ཉི་ཚེ་བའི་དམྱལ་བ་་་
དང་། ཡི་དྭགས་ཀྱི་སྡེ་ཚན་དུ་གཏོགས་པ་རྣམ་པ་དང་འོན་ཏེ་རི་
དང་ཤིང་ལ་སོགས་པའི་ལྷ་ཡང་རུང་སྟེ་དེ་དག །བསད་ན་ངན་
འགྲོར་ལྟུང་བར་བྱེད་པ་ཡི། སྡིག་པ་སྦོམ་པོ་དག་ནི་ཐོབ་པར་
འགྱུར་རོ། །བརྟུལ་ཞུགས་ཅན་གྱིས་སྐྱེས་པ་དང་བུད་མེད་དང་
མ་ནིང་དག་ལས་གང་ཡང་རུང་བ་བསད་སྙམ་སྟེ། ལུས་དང་
ངག་གིས་བསད་པར་བཤམས་པ་ལས། སྐྱེ་བོ་དེ་དག་གསོན་
པར་གྱུར་ན་ཡང་དགེ་ཚུལ་དེ་ལ་ནི། སྦྱོར་བ་དང་རྩ་བ་དང་རྒྱབ་
ཀྱི་ཁ་ན་མ་ཐོ་བ་རྣམ་པ་གསུམ་དུ་འགྱུར་བའམ་ཡང་ན་ལུས་་་་་
དང་ངག་དང་ཡིད་ཀྱི་ཁ་ན་མ་ཐོ་བ་གསུམ་མོ། །གསོད་སེམས་མེད་
ཀྱང་སྐྱེས་པ་ལ་སོགས་པ་དག་ལ། རྡོ་དང་དབྱུག་པ་དང་ཁུ་ཚུར་
དག་གིས་འཚོག་པ་དང་། དེ་ལས་གཞན་ཚ་བ་དང་གྲང་བའི་
སར་བཅིང་བ་ལ་སོགས་པའི་གནོད་པ་བྱེད་ན་ཉེས་བྱས་དང་།
གཞན་ཡང་བ་ཡང་བ་ལང་ལ་སོགས་པ་རྣམས་ལ་གནོད་པར་མི་བྱ་་་་་་
205



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
བཞིང་༑ རྟ་དང་གླང་པོ་ཆེ་ལ་སོགས་པ་མི་ཞོན་ནོ། །གལ་ཏེ་རྐྱེན་དེ་
ལྟ་བུའི་ཞོན་ཏེ་འགྲོ་དགོས་ནའང་ཕ་རྐང་ཆག་ལ་ཞོན་པ་བཞིན་དུ་་
སྙིང་རྗེ་བྱེད་པ་དང་དགེ་བ་བསྔོ་བར་བྱའོ། །མ་བྱིན་པ་ལེན་པའི་
ཕམ་པ་ནི། དགེ་ཚུལ་བདག་གམ་བདག་གིས་བཅོལ་ཏེ་གཞན་
རྣམས་ཀྱིས། བསམ་པ་ཆུ་སེམས་དང་ལྡན་པས་མཐུ་ཡིས་འཕྲོག་
པ་དང་འཇབ་བུ་ཡིས། སེམས་སྨྱོ་བ་ལ་སོགས་པས་འཁྲུལ་བ་
མེད་པར་རང་ལས་ནོར་ཐ་དད་པའི་མི་གཞན་གྱི། གནས་ནས་
མ་ཤ་ཀ་ལྔ་ཙམ་མམ། ནོར་རྐུ་མི་རང་གི་ཡུལ་དང་དུས་དེ་ནས་
བྱུང་བ་གང་། ཀཱར་ཁ་པ་ཎའི་བཞི་ཆ་ཙམ་བརྐུས་ན། དེ་ཥཱ་
བརྐུས་པས་ཚུལ་ཁྲིམས་ཞིག་པར་འགྱུར་རོ། །དེ་ཡང་མ་ཤ་ཀའི་
རིན་ཐང་འགྱུར་ཡང་ཀཱར་ཥཱ་པ་ཎ་མི་འགྱུར་བ་དང་འབྲུ་ལ་སོགས་་
པ་འགྱུར་ཡང་དངུལ་འགྱུར་བ་མེད་པ་ལ་བྱ་དགོས་པས་རྒྱ་གར་གྱི་་
རིན་ཐང་གཞལ་ན་དངུལ་ཞོ་གཅིག་ཙམ་བརྐུས་ན་ཕམ་པར་
བརྩིའོ༑ །ཡང་ཁ་ཅིག་གིས་ནི་ཞོ་གཅིག་གི་བརྒྱད་ཆ་གཅིག་ལ་བྱས་
ཏེ་དེ་ཙམ་གྱིས་ནི་རིན་ཐང་ཚང་བར་བརྩིའོ། །རྐུ་བའི་སྦྱོར་བ་
བརྩམས་པའི་ཚེ་ན་ཡང་ཉེས་བྱས་སོ། །བླ་སྒང་དང་བོང་ང་ལ་
སོགས་པ་རྡོག་གུ་རྩ་བ་དང་ཤིང་ཐོག་ལ་སོགས་པ་འབྲས་བུ་དང་
སྐྱེད་ཤིང་སྣ་ཚོགས་པ་དང་། བུ་རམ་ཤིང་དང་ལྕུག་མ་ལ་སོགས་པ་
སྡོང་བུ་དང་ལོངས་སྤྱོད་པར་བྱ་བའི་ལོ་མ་དང་གྲོ་ག་ལ་སོགས་པ་་
ཤུན་པ་དང་ཆུ་དཀོན་པའི་ཡུལ་གྱི་ཆུ་དང་། མེ་ཏོག་ཆུ་ལས་སྐྱེས་ལ
:
206



དགེ་ཚུལ་གྱི་ཚིག་ལེའུར་བྱས་པ་ལྔ་བཅུ་པ་ཞེས་བྱ་བའི་མཆན་འགྲེལ།
པའི་པདྨ་དང་ཨུཏྤལ་ལ་སོགས་པ་དང་ཐང་ལས་སྐྱེས་པ་ནཱ་ག་གེ་
སར་ལ་སོགས་པ་དང་། ཞིང་གི་མུ་དང་ཆར་ཞོད་པ་དང་ཐན་
པའི་ཚེ་གཞན་གྱི་ཞིང་ལ་ཆུ་བཏང་བ་དང་འགོག་པས་ལོ་ཏོག་དང་
ཚོང་འདུས་ལྟ་བུའི་ས་གཞི་དང༌། གྲུ་ཉིད་དང་བཟའ་ཤིང་ལ་
སོགས་པ་དང་ཤོ་གམ་འབྲལ་བར་བྱེད་པ་དང༌། ཤོ་གམ་འབྲལ་བ་
དེ་བཞིན་དུ་གྲུ་ཡི་བཙས་རྣམས་དང་། སྲོག་ཆགས་རྐང་པ་
མེད་པ་སྦྲུལ་ལ་སོགས་པ་དང་། རྐང་གཉིས་མི་ལྟ་བུ་དང་རྐང་
མང་སྡིག་པ་ལ་སོགས་པ་རྐུ་བ་དང་། དགེ་ཚུལ་བརྟུལ་ཞུགས་
ཅན་གྱིས་མི་ཡིས་བདག་གིར་བྱས་པའི་ནོར། དབྱིག་ལ་སོགས་
པ་དངོས་པོ་གང་ཡང་རུང་བ་རྣམས། རྐུ་བའི་སེམས་ཀྱིས་གང་
ཞིག་བརྐུས་ཀྱང་། རིན་ཐང་དངུལ་ཞོ་གཅིག་གམ་དེའི་བརྒྱད་ཆ་
ལྟ་བུར་ཚང་ན་སྡོམ་པ་ཞིག་པར་འགྱུར་རོ། །ལྷུང་བཟེད་དང་
ཆོས་གོས་ལ་སོགས་པ་དག་རྐུན་པོས་ཁྱེར་ན། དེ་ལ་ཆོས་བཤད་
ནས་ནི་སླར་བསྒྲུབ་པར་བྱའོ། །ཡང་ན་ཅི་ཙམ་རི་བའི་རིན་
གྱིས་བླུས་འོང་ཞིང་། དེ་ལྟར་མ་བྱས་པར་ནན་གྱིས་འཕྲོགས་ན་
ཉེས་བྱས་སོ། །མི་ཚངས་པར་སྤྱོད་པའི་ཕམ་པ་ནི་སྡོམ་པ་ཅན་སྨྱོ་
བ་ལ་སོགས་པས་ཉམས་པ་མེད་པའི་སེམས་ཀྱིས། རྨ་དང་འབུ་
ཞུགས་པ་ལྟ་བུས་ཉམས་པ་མེད་པའི་ཁ་དང་བཤང་བའི་ལམ
དང་ཟག་བྱེད་དེ་སྒོ་གསུམ་དུ་ཆགས་པའི་སེམས་ཀྱིས་ནོར་བུ་་་་
ནང་དུ་འདས་ནས། འཁྲིག་པའི་དགའ་བ་ཚོར་ན་དགེ་ཚུལ་གྱི་
207



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
1:
བརྟུལ་ཞུགས་ཉམས་པར་འགྱུར་རོ། །དགེ་སྦྱོང་མཐུ་ཆུང་ཞིང་
ཞན་པ་ལ་སྐྱེས་པ་དང་བུད་མེད་དང་མ་ནིང་གང་ཡང་རུང་བ་་་
དག་གིས། ཚན་ཀར་བོར་ཏེ་མནན་པ་ལས་དེ་དག་གི་སྒོ་གསུམ་
གང་རུང་དུ་དགེ་ཚུལ་གང་གིས་འཁྲིག་པའི་བདེ་བའི་རོ་མྱོང་བ།
དེ་ཡང་སྡོམ་པ་ཞིག་པར་འགྱུར་རོ། །གལ་ཏེ་ཡན་ལག་སྐྱེས་
ལས་སུ་རུང་ནས་འཁྲིག་པའི་བདེ་བ་འདོད་པས་སྦྲུལ་གདུག་པ་
དུག་མྱུར་དུ་ཁྱབ་པ་ཅན་གྱི་ཁར་བཅུག་ཀྱང་སླའི། ལུས་ལ་བདག་
གི་སྡོམ་པ་ནི་མི་གཞོམ་པར་བྱ་དགོས་པ་ཡིན་ཅེས། རྫོགས་པའི་
སངས་རྒྱས་བཅོམ་ལྡན་འདས་ཀྱིས་བཀའ་སྩལ་ཏོ། །གལ་ཏེ་
སྦྲུལ་གྱིས་བསད་པར་གྱུར་ཀྱང་། ཚུལ་ཁྲིམས་ཀྱི་གནས་ལ་དེ་
ཕན་ཏེ། ཚུལ་ཁྲིམས་ཉམས་པ་ནི་ངན་སོང་གི་སྡུག་བསྔལ་མྱོང་
བ་ཡིན་ལ།མྱ་ངན་ལས་འདས་པ་ལའང་སྒྲིབ་པར་འགྱུར།
ཚུལ་ཁྲིམས་ཉམས་ན་ཐར་བ་མྱ་ངན་ལས་འདས་པའི་སྐལ་བ་ཡང་་་
མེད་པར་འགྱུར་རོ་ཞེས་བྱ་བའི་དོན་ཏོ། །མིའི་ཆོས་བླ་མའི་རྫུན་གྱི་
ཕམ་པ་ནི་ལྷ་དག་ནི་བདག་གིས་མཐོང་ངོ་ཞེས་དང་ལྷ་དེ་ཡི་སྒྲ་་
ཐོས་པར་གྱུར་པ་དང་བདག་དང་ལྷ་དག་གཏམ་ཀུན་ཏུ་སྨྲ་བ་་་་
དང་༑ གང་ན་བདག་འདུག་པའི་གནས་སུ་ལྷ་འོང་ཞིང་།
བདག་ཀྱང་ལྷ་དེ་ཡི་དྲུང་དུ་འགྲོ་བར་སྨྲ་བ་དང་། དེ་བཞིན་དུ་
དྲི་ཟ་དང་གྲུལ་བུམ་དང་ཀླུ་དང་། གནོད་སྦྱིན་དང་ལྟོ་འཕྱེ་
ཆེན་པོ་དང་། ཤ་ཟ་དང་ཡི་དྭགས་དང་མི་འམ་ཅི་དག་ཀྱང་།
208



དགེ་ཚུལ་གྱི་ཚིག་ལེའུར་བྱས་པ་ལྔ་བཅུ་པ་ཞེས་བྱ་བའི་མཆན་འགྲེལ།
མབདག་གིས་མཐོང་ངོ་ཞེས་པ་ལ་སོགས་པ་སྟེ་དེ་དག་གི་སྒྲ་ཐོས་་་
སོ༑ །བདག་དང་གཏམ་ཀུན་ཏུ་སྨྲས་སོ། །བདག་འདུག་པའི་གནས་
ས་
སུ་དེ་དག་འོང་ངོ༌། །བདག་ཀྱང་དེ་དག་གི་དྲུང་དུ་འགྲོའོ་ཞེས་སྨྲས་
པ་དང་། བསམ་གཏན་བཞི་དང་མངོན་པར་ཤེས་པ་ལྔ་དང་
ཚད་མེད་པ་བཞི་དང་། རྒྱུན་དུ་ཞུགས་པ་ལ་སོགས་པ་དགེ་སྦྱོང་
གི་འབྲས་བུ་བཞི་དང༌། འཇིག་རྟེན་ལས་འདས་པའི་ལམ་ལ་
རབ་ཏུ་ཞུགས་པ་ཡིན་ཞེས་པའང་རུང་སྟེ་ཡོན་ཏན་གྱི་ཁྱད་པར་་
དེ་དག་བདག་གིས་ཐོབ་ཅེས་སྨྲ་བར་བྱེད་ན་ནི།གཞན་གྱིས་
དོན་རིག་པར་གྱུར་པ་ལ་རྫུན་པའི་ཚིག་གོ། །གོང་དུ་བསྟན་པའི་
ཡོན་ཏན་གྱི་ཁྱད་པར་དེ་ལྟ་བུ་ཐོབ་པའི་བདག་ཉིད་ཅན་ཡིན་་་
ནོ་ཞེས། སྨྱོ་བ་ལ་སོགས་པའི་མ་ཉམས་ཤིང་མངོན་པའི་ང་རྒྱལ་
མེད་བཞིན་དུ། སྨྲས་ན་ནི་དགེ་ཚུལ་གྱི་བརྟུལ་ཞུགས་ཉམས་
པར་འགྱུར་རོ། །ཡོན་ཏན་གྱི་ཁྱད་པར་ཐོབ་པ་ཡིན་ཞེས་བརྗོད་
པ་མ་གཏོགས་པར། དེ་ལས་གཞན་ཀུ་རེ་དང་ཀྱལ་ཀ་ལ་སོགས་
པའི་ཕྱིར་རྫུན་ཚིག་གང་སྨྲས་པ་རྣམས། དེ་དག་ཐམས་ཅད་
ཀྱིས་སྡིག་པ་མང་དུ་སོག་པར་འགྱུར་ཞིང༌། དེས་ནི་གནས་རིས་
འོག་མར་ལྟུང་བར་འགྱུར་རོ། །ཇི་ལྟར་མཛའ་བོ་དག་སོ་སོར་
འབྱེད་པར་འགྱུར་བའི་ཕྲ་མའི་ཚིག་རྣམས་སྨྲ་བར་མི་བྱ་ཞིང་།
ཐུན་ཚགས་ཏེ་བྲེ་མོའི་གཏམ་སྒྲུང་དང་གླུ་སོགས་སྣ་ཚོགས་སུ་ནི་
སྨྲ་བ་དང༌། ཕ་རོལ་ལ་ཞེར་འདེབས་པའི་ཚིག་རྩུབ་པོར་སྨྲ་བར་ང
ལ
209



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མི་བྱའོ། 
།དེ་ལྟར་བརྟུལ་ཞུགས་ལ་གནས་པས་དགེ་སྦྱོང་གི་ཆོས་
བཞི་དང་ཡང་ལྡན་པར་བྱ་དགོས་པས་དེ་བསྟན་པའི་ཕྱིར་གཞན་་་
གྱིས་བདག་ལ་ཚིག་ངན་པ་མང་དུ་ཟེར་བ་ལ་ལན་བླན་ཏེ་ཚིག་་་་་
ངན་པར་མི་བརྗོད། གཤེ་བའི་ཚིག་བརྗོད་པ་ལ་ཡང་སླར་མི་
གཤེ༑ བདག་གི་མཚང་ནས་འབྲུ་བ་ལ་སླར་དེ་ལ་མཚང་མི་འབྲུ།
བདག་ལ་བརྡེག་པར་བྱེད་པ་ལ་ཡང་སླར་མི་བརྡེག་གོ། །བློ་དང་
ལྡན་པ་བསླབ་པ་བསྲུང་བར་འདོད་པ་ཡིས། ཤིན་ཏུ་ནན་གྱིས་
བསྒྲིམས་ཏེ་ངག་གི་སྐྱོན་ཚོང་དང་དམག་དང་བུད་མེད་ཀྱི་
གཏམ་ལ་སོགས་པ་རྣམས་སྤངས་ཤིང་། དེ་ལྟར་ཕམ་པ་དང་སྦོམ་
པོ་ཉེས་བྱས་རྣམས་སུ་འགྱུར་བར་རིག་ནས་ནི། ངག་གི་སྐྱོན་
རྣམས་ཤིན་ཏུ་བསྡམ་པ་ལ་འབད་པར་བྱའོ། །དྲུག་པ་བསླབ་པ་
ཕྲ་མོའི་གནས་བསྟན་པ་ལས་མྱོས་འགྱུར་སྤང་བ་ནི་འབྲུ་བཏགས་་
པའམ་མ་བཏགས་ཀྱང་རུང་སྟེ་ཕབས་དང་སྦྱར་བ་ཡི། བཏུང་
བའི་བྱེ་བྲག་དེ་ནི་འབྲུ་ཡི་ཆང་ཡིན་ལ། བུ་རམ་ཤིང་གི་སྡོང་བུ་
དང་མེ་ཏོག་ལས་བྱུང་བའི་སྦྲང་རྩི་དང་རྒུན་འབྲུམ་ལ་སོགས་པའི་
འབྲས་བུ་ལས། ཕབས་དང་སྦྱར་བའི་ཁུ་བ་དེ་ནི་བཅོས་པའི་
ཆང་ཡིན་པས། དེས་ནི་མྱོས་ཤིང་དྲན་པ་ཉམས་པར་འགྱུར་བ་
རིག་ནས། སྡོམ་པ་ཅན་བསླབ་པ་ལ་གནས་ཤིང་བདག་ལ་ཕན་
པར་འདོད་པ་དག་གིས་མི་བཏུང་ངོ༌། །དེ་འཐུངས་པར་བྱས་ན་
ནི་དྲན་པ་ཉམས་ཤིང་། བརྟུལ་ཞུགས་དང་ལྡན་པ་ཡང་བག་ལ
210



དགེ་ཚུལ་གྱི་ཚིག་ལེའུར་བྱས་པ་ལྔ་བཅུ་པ་ཞེས་བྱ་བའི་མཆན་འགྲེལ།
ཆུ
མམེད་པར་འགྱུར་རོ། །བག་མེད་པ་ལས་ནི་དགེ་སྦྱོང་གི་བརྟུལ་
ཞུགས་ཉམས་པར་འགྱུར་བས། དེ་བས་ན་གང་ཞིག་ཆང་གི་
བ ཏུང་བ་རྩྭའི་རྩེ་མོ་ཡན་ཆད་ཀྱིས་འཐུང་བ་དེ་ནི་ངའི་ཉན་ཐོས་མ་
ཡིན་ལ་ང་ནི་དེའི་སྟོན་པའང་མ་ཡིན་ནོ། །ཞེས་གསུངས་པའི་སྟོན་
པའི་བཀའ་དྲན་པར་བྱའོ། །མྱོས་པར་འགྱུར་ཞིང་ཉེས་པ་མང་
པོ་འཕེལ་བར་འགྱུར་བའི་ཕྱིར་ཆང་ནི་རྩྭ་མཆོག་གི་རྩེ་མོ་དག་་་་
གིས་ཀྱང་མི་བཏུང་ངོ༌། །གླུ་གར་སོགས་སྤང་བ་ནི་ངག་གི་གླུ་
དང་ལུས་ཀྱིས་གར་དང་དེ་བཞིན་དུ་སིལ་སྙན་ཏེ་རོལ་མོའི་བྱེ་་་་
བྲག་རྣམས་རྒྱགས་ཤིང་དྲེགས་པའི་རྒྱུ་ཡིན་པས། སྡོམ་པ་ལ་
གནས་པས་འདི་དག་བྱེད་དམ་བྱེད་དུ་གཞུག་པར་མི་བྱའོ། །རྒྱུན་
ཕྲེང་སོགས་སྤང་བ་ནི་ལུས་ལ་ཨ་ག་རུ་ལ་སོགས་པའི་སྤོས་ཀྱིས་མི་
བྱུག་གོ། །དེ་བཞིན་དུ་ཙན་དན་ལ་སོགས་པས་མི་བསྐུའོ། །
ཡུང་བ་དང་གུར་གུམ་དང་ལི་ཁྲི་ལ་སོགས་པ། ཁ་དོག་སེར་པོ་
ལ་སོགས་པ་རྣམས་སུ་བྲི་བར་མི་བྱའོ། །མེ་ཏོག་གི་མགོ་རྒྱན་
དང་ཕྲེང་བ་དག །དགེ་ཚུལ་བརྟུལ་ཞུགས་ཅན་གྱིས་ལུས་ལ་
གདགས་པར་མི་བྱའོ། །གསེར་དང་དངུལ་ལ་སོགས་པའི་རྒྱན་
རྣམས་ཀྱིས། བདག་གི་ལུས་ལ་བརྒྱན་པར་མི་བྱའོ། །དུད་པ་
ལ་སོགས་པའི་མིག་སྨན་རྣམས་ཀྱང་། མིག་མི་ན་བར་མིག་ལ་
མི་བྱུག་གོ། །མལ་ཆེ་མཐོ་སྤང་བ་ནི་ཤིང་ཁྲི་ཁྲུ་གང་ལས་ལྷག་
པར་མཐོ་བ་དང་། བ་སོ་དང་རིན་པོ་ཆེ་ལ་སོགས་པས་བརྒྱན་ལ
211



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
པའི་ཁྲི་ནི་ཁྲུ་གང་ལས་དམའ་བར་གྱུར་ན་ཡང་ཉལ་ཁྲི་བཟང་་་
པོ་ཡིན་པས་དེ་ལ། ཉལ་བ་དང་འདུག་པ་ལ་སོགས་པ་མི་བྱའོ། །
གླུ་དང་གར་ལ་སོགས་པ་བསྟེན་པ་དང་། དངོས་པོ་གང་ལ་
དྲེགས་པ་སྐྱེ་བར་འགྱུར་བ་ཡི། དྲེགས་པའི་ཡན་ལག་ཐམས་
ཅད་སྤང་ནས་གནས་པ་ནི། བརྟུལ་ཞུགས་ཏེ་ཚུལ་ཁྲིམས་ལ་
གནས་པ་ཞེས་ནི་བརྗོད་པ་ཡིན་ནོ། །དུས་མ་ཡིན་པའི་ཁ་ཟས་
སྤང་བ་ནི་རང་གླིང་གི་ཉི་མ་ཕྱེད་མཚམས་མན་ཆད་ནས། སྐྱ་
རེངས་དང་པོ་མ་ཤར་གྱི་བར་དུ་ནི། དེ་ནི་རྒྱལ་བས་ཟས་ཟ་
བའི་དུས་མིན་པར་གསུངས་པས། སྡོམ་པ་ཅན་གྱིས་ནི་དུས་
དེར་མི་བཟའ་འོ། །འོ་ན་དགེ་སྦྱོང་གི་བཟའ་བའི་དུས་གང་ཡིན་ཞེ་
ན་སྐྱ་རེངས་དང་པོ་ཤར་ནས་ཉི་མ་ཕྱེད་ཀྱི་བར། དེ་ཡི་སྐབས་
སུ་བཟའ་བ་དང་བཅའ་བ་དག་ཟོས་པ་ནི། དེ་ནི་བདག་གིས་བ
དུས་ཤེས་ཤིང་སྡོམ་པ་ལ་གནས་པ་སྟེ། བཟའ་བའི་དུས་སུ་ཟོས་
པ་ཡིན་ནོ། །དུས་མིན་ཏེ་ཕྱེད་ཡོལ་དུ་ཟིན་ཀྱང་དུས་སུ་འདུ་
ཤེས་པར་བྱས་ནས། ནམ་དུ་ཡང་བཟའ་བར་མི་བྱའོ། །སྨན་
པས་ཕྱི་དྲོ་བཟའ་བར་མ་བྱས་ན་ཉོན་མོངས་པར་འགྱུར་རོ་ཞེས་་་
བསྒོས་ན་ནི། ནད་པས་ཟོས་ཀྱང་ཉེས་པར་མི་འགྱུར་རོ། །
གསེར་དངུལ་འཆང་བ་སྤང་བ་ནི་ས་ལེ་སྦྲམ་ཞེས་བྱ་བ་ནི་གསེར་་
ཡིན་ཏེ་དེ་ཉིད་དང་། དངུལ་ཞེས་བྱ་བ་ནི་དངུལ་ཉིད་དོ། །
སྦྱིན་བདག་རྣམས་ཀྱིས་དེ་བྱིན་ན། དགེ་ཚུལ་བརྟུལ་ཞུགས་བ
212



དགེ་ཚུལ་གྱི་ཚིག་ལེའུར་བྱས་པ་ལྔ་བཅུ་པ་ཞེས་བྱ་བའི་མཆན་འགྲེལ།
བ
པཅན་གྱིས་དེ་ནི་མི་བླང་ངོ༌། །འོ་ན་དགེ་སྦྱོང་གསེར་དངུལ་སོགས་
ལ་ཅི་ནས་ཀྱང་རེག་ཏུ་མི་དབང་ངམ་ཞེ་ན་བདག་གིས་རུང་བ་མ་
ཡིན་པའི་དངོས་པོ་འདིས། རུང་བའི་དངོས་པོ་ཆོས་གོས་ལ་
སོགས་པ་བཙལ་བར་བྱའོ་སྙམ་དུ། དེ་ལྟར་ཡིད་ལ་མངོན་པར་
བསམས་ནས་ནི། དེ་ནས་དགེ་བསྙེན་ནམ་ཁྱིམ་བདག་གཞན་
ཞིག་ལ་ལེན་དུ་གཞུག་གོ། །དཀོན་མཆོག་གསུམ་གྱི་མཆོད་པའི་
ཆེད་ཀ་དང་། ཚངས་པ་མཚུངས་པར་སྤྱོད་པ་མཁན་པོ་གཅིག་
པ་དང་སློབ་དཔོན་གཅིག་པ་ལ་སོགས་པ་རྣམས་ཀྱི་དོན་དུ།
གསེར་དང་དངུལ་ལ་རེག་པར་གྱུར་ཀྱང་། གསེར་དངུལ་ལེན་
པའི་ཉེས་པར་འགྱུར་བ་མ་ཡིན་ནོ། །འདོད་པའི་ཡོན་ཏན་ལྔ་
ལ་བརྟེན་པས་མཐོ་རིས་དང་ཐར་བ་ལ་བར་དུ་གཅོད་པར་བྱེད་་
ཅེས༑ རྫོགས་པའི་སངས་རྒྱས་ཀྱིས་བཀའ་སྩལ་ཏེ་གསུངས་པ་
དེ༑ འདི་དག་བརྟེན་ཀྱང་བར་དུ་གཅོད་པར་མི་འགྱུར་དེའི་
དོན་བདག་གིས་ཤེས་སོ་ཞེས། དགེ་ཚུལ་གཏི་མུག་པ་དག་མ་སྨྲ་
ཞིག །གལ་ཏེ་དེ་སྐད་སྨྲས་ན་དགེ་འདུན་གྱི། ཆོས་དང་ཟང་ཟིང་
གི་ལོངས་སྤྱོད་ཀུན་དང་བྲལ་བར་བྱས་ནས་ནི། གཎྜི་བརྡུངས་
ཏེ་གཙུག་ལག་ཁང་ནས་ཕྱི་རོལ་དུ་བསྐྲད་པ་བྱ། དེ་ནས་ཡོན་
ཏན་ཐམས་ཅད་ཀྱིས་སྟོངས་ཏེ་རོ་དང་འདྲ་བར་འགྱུར་རོ། །རབ་
ཏུ་བྱུང་བ་རྣམས་ནི་དུལ་ཞིང་ཞི་བའི་རང་བཞིན་ཅན་ཡིན་པས་་་
འཕྱར་གཡེངས་དང་གད་མོ་རྟ་གད་དུ་དགོད་པར་བྱེད་པ་ལ་་་
213



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
མསོགས་པ་དག །འཆི་བར་འབྱུང་བའི་ཆོས་ཅན་ཡིན་པ་ལ་
བསམས་ཏེ་མི་བྱའོ། །གླལ་བ་བྱེད་པའི་ཚེ་ལག་པ་དང་གོས་ལ་
སོགས་པ་ཡིས། ཁ་དགབ་པར་དག་ལ་ཡང་ནན་ཏན་བྱའོ། །
བསླབ་པ་རྒན་པ་རྣམས་ལ་སྦྲིད་པ་བྱུང་ན་ཕྱག་འཚལ་ལོ་ཞེས་་་
བརྗོད་པར་བྱ་སྟེ། བདག་བས་ཁྲིམས་གཞོན་པ་རྣམས་ལ་ནད་
མེད་པར་གྱུར་ཅིག་ཅེས་བརྗོད། ཁྱིམ་པ་ཕོ་མོ་དག་སྦྲིད་པ་བྱུང་
བ་ལ། ཡུན་རིང་དུ་འཚོ་ཞེས་བརྗོད་པར་བྱའོ། །བླ་མ་སྟེ་མཁན་
པོ་ལ་སོགས་པ་གནས་པའི་མདུན་དག་ཏུ། སྣབས་དང་མཆིལ་
མ་དག་མི་འདོར་ཞིང་། སོ་ཤིང་བཅའ་བར་བྱ་བཞིན་དུ་གནས་
པར་མི་བྱའོ། །དེ་བཞིན་དུ་སྟན་ལ་མི་འདུག་གོ། །མདུན་དུ་
བཅག་པ་སྟེ་མ་གུས་པར་འགྲོ་བར་མི་བྱ་ཞིང་། ཁྱེད་རེངས་སུ་
ཡང་མི་དབྱུང་ངོ་སྟོད་གཡོགས་མེད་པར་ཞེས་པའི་དོན་ཏོ། 
།
བསླབ་པ་རྒན་པ་ལ་སོགས་པའི་སྡོམ་པ་ཅན་རྣམས་ལ། སེམས་
གུས་པ་དང་བཅས་པས་ལུས་དང་ངག་གིས་ཞེ་སར་བཅས་པར་་
བྱའོ༑ །བདུན་པ་ཕྱི་དྲོ་ཕན་ཆད་ཀྱི་བྱ་བ་ནི་ཟས་ཟོས་པའི་འོག་ཏུ་
ལག་པ་དག་པར་བསྙལ་བར་བྱས་ནས་ནི། ཆུའི་སྣོད་ཀྱི་བུམ་པ་
ལ་སོགས་པ་རྡུལ་དང་དྲི་མ་མེད་པར་བྱ། ཆུ་ཡང་ཡོངས་སུ་
བཙགས་པར་བྱས་ནས་སུ། ལེགས་པར་བརྟགས་ནས་ལོངས་
སྤྱད་དུ་རུང་བ་བླང་བར་བྱའོ། །སློབ་དཔོན་གྱི་མདུན་དུ་གནས་
མ་བཅས་པར་རང་གར་གནས་པར་མི་བྱ་ཞིང་། དགེ་འདུན་སྤྱི་
214



དགེ་ཚུལ་གྱི་ཚིག་ལེའུར་བྱས་པ་ལྔ་བཅུ་པ་ཞེས་བྱ་བའི་མཆན་འགྲེལ།
མལ་དབང་བའི་མལ་ཆ་ལ་སོགས་པར། དྲན་པ་མེད་པར་ཅི་མི་
སྙམ་དུ་འདུག་པར་མི་བྱ། མི་རྟག་པ་ལ་སོགས་པའི་དྲན་པ་ཉེ་
བར་བཞག་པ་དང་ལྡན་ན་ཉེས་པ་མེད་དོ། །སོ་བཀྲུ་བ་དང་ཆུ་
བཏུང་བ་དང་། བཤང་བ་དང་གཅི་བ་འདོར་བར་བྱེད་དུ་འགྲོ་
བ་དང་། མཚམས་ནང་གཅིག་ཏུ་སྟོན་པའི་སྐུ་གཟུགས་ལ་ཕྱག་
བྱ་བ་དེ་དག་སློབ་དཔོན་ལ་མ་ཞུས་ཀྱང་ཉེས་པ་མེད་དོ། །དགེ་
ཚུལ་བརྟུལ་ཞུགས་ཅན་གྱིས་གོང་དུ་བསྟན་པ་དག་མ་ཡིན་པའི་
བྱ་བ་གཞན་ཀློག་སྤོང་གི་ལས་ལ་སོགས་པ་དེ་དག་ཐམས་ཅད་
མ་ལུས་པར། གལ་ཏེ་གནས་ཀྱི་བླ་མར་མ་ཞུས་པར། བྱས་ན་
དེ་ལ་བསླབ་པ་ལ་སྦྱོར་བ་ལྷོད་པའི་ཉེས་བྱས་ཡིན་པས་སྤང་་
དགོས་སོ། །ནུབ་མོ་མཆོད་རྟེན་དང་སྐུ་གཟུགས་ལ་སོགས་པ་ལ་
ཕྱག་བྱས་ཏེ། མི་ཉལ་བར་དགེ་བ་ལ་འབད་པར་བྱས་ནས་དེ་ཡི་
འོག་ཏུ། བླ་མའི་རྐང་པ་ཆུ་གཙང་མས་བཀྲུས་ནས་བླ་མ་ལ།
དགེ་ཚུལ་བརྟུལ་ཞུགས་ཅན་གྱིས་ཐེ་ཚོམ་དུ་གྱུར་པ་ཀུན་ཞུས་་་་་
ཏེ། སླར་རང་གི་གནས་ཁང་དུ་སོང་སྟེ་བདག་ཉིད་ཀྱི་རྐང་པ་
གཉིས་ཀ་བཀྲུས་ནས་ནི། ནམ་གྱི་ཆ་སྟོད་སྲོད་དང་ཆ་སྨད་ཐོ་
རངས་ལ། བརྩོན་འགྲུས་ཆེན་པོས་བསྒྲིམས་ཏེ་མི་ཉལ་བ་ཀློགས་
སྤོང་ལ་འབད་པར་བྱས་ཏེ། དེས་ནི་བདེན་པར་སྨྲ་བར་བྱ་ཡི་
གཞན་དུ་ཇི་སྐད་ཞུས་པ་བཞིན་མ་བྱས་ན་ཤེས་བཞིན་དུ་རྫུན་བྱས་་
པའོ་ཞེས་པའི་དོན་ཏོ། ནམ་འདི་ཙམ་ན་ལྡང་ངོ་ཞེས་ནམ་གྱི
215



དེབ་གཉིས་པ། རྫོགས་ཆེན་མཁན་ཆེན་གཞན་དགའི་གསུང་འབུམ།
ལ
པམཚན་མ་ཡིད་ལ་བྱ་བ་དང་སྣང་བའི་འདུ་ཤེས་ཀྱིས། སེང་གེ་
ཉལ་ཐབས་བཞིན་དུ་གློ་གཡས་པ་ས་ལ་ཕབ་སྟེ་ཉལ་བར་བྱའོ། །
དེ་ལྟར་དྲན་པ་དང་ལྡན་ཞིང་དགེ་བའི་རྒྱུད་དང་ལྡན་པར་ཉལ་
བར་བྱས་ནས་དེ་བཞིན་དུ་མྱུར་དུ་སད་ནས་ནི། ནམ་གྱི་ཆ་སྨད་
མལ་ནས་ལངས། །ནམ་ལངས་བར་དུ་ཁ་ཏོན་བྱ། །ཞེས་གོང་དུ་ཇི་
སྐད་བསྟན་པ་བཞིན་དུ་བྱའོ། །བརྒྱད་པ་འབྲས་བུ་ཇི་ལྟར་ཐོབ་
པར་བསྟན་པ་ནི་ཇི་ལྟར་ན་ཚེ་འདི་ལ་ཉོན་མོངས་པ་མྱུར་དུ་་་
ཟད་པ་དང་། མཐར་ཐུག་བྱང་ཆུབ་དམ་པ་རྫོགས་པའི་སངས་
རྒྱས་ཐོབ་པར་འགྱུར་བ་ཡིན་པས། དེ་ལྟར་ན་བསྒྲིམས་ཏེ་བརྩོན་
འགྲུས་དང་ལྡན་པར་བྱའོ། །ཐམས་ཅད་ཡོད་པར་སྨྲ་བའི་
དགེ་ཚུལ་གྱི་ཚིག་ལེའུར་བྱས་པ་སློབ་དཔོན་ཀླུ་སྒྲུབ་ཀྱིས་་་་་་
མཛད་པ་རྫོགས་སོ།། །།
རྒྱ་གར་གྱི་མཁན་པོ་མུ་ནི་ཝརྨ་སྟེ་ཐུབ་པའི་གོ་ཆ་དང་། ཞུ་
ཆེན་གྱི་ལོ་ཙཱ་བ་ཞང་སྣ་ནམ་ཡེ་ཤེས་སྡེས་བསྒྱུར་ཅིང་ཞུས་ཏེ་་
གཏན་ལ་ཕབ་པའོ།། ། 
།།
མཆན་འདི་ཡང་མཁས་པ་ཨོ་རྒྱན་བསྟན་འཛིན་ནོར་བུའི་གསུང་་
གི་བདུད་རྩིས་བསྐྱངས་པའི་ཆོས་སྲས་གཞན་ཕན་སྣང་བས་བཏབ་་་
པ་དགེ་ལེགས་སུ་གྱུར་ཅིག་ 
།།
216



སྤྱི་ཁྱབ་ཇུས་འགོད་པ། རྒྱ་ཀོང་རིག་འཛིན་མཐར་ཕྱིན། ཐུབ་བསྟན་སྙན་གྲགས།
རྩོམ་སྒྲིག་པ། སྨན་སྤྲུལ་དགེ་གྲགས།
རྩོམ་སྒྲིག་གཞོན་པ། རྫོགས་ཆེན་ཆོས་འཕེལ།
ཡིག་རྒྱག་པ། རྫོགས་ཆེན་ཆོས་འཕེལ། ཚེ་རིང་ནོར་སྒྲོན།
དཔེ་སྒྲིག་འགན་འཁུར་བ། བཀྲ་ཤིས། པདྨ་ཚུལ་ཁྲིམས།
རྫོགས་ཆེན་མཁན་ཆེན་གཞན་དགའི་གསུང་འབུམ།
གཞུང་ཆེན་བཅུ་གསུམ་གྱི་མཆན་འགྲེལ།
དེབ་གཉིས་པ།
སི་ཁྲོན་དཔེ་སྐྲུན་ཚོགས་པ་དང་།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན་ནས་བཀྲམ།
ཁྲེང་ཏུའུ་ཧྲུའུ་ཐུང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༠༦ལོའི་ཟླ ༡༢ པར་པར་གཞི་དང་པོ་བསྒྲིགས།
༢༠༠༦ལོའི་ཟླ ༡༢ པར་པར་ཐེངས་དང་པོ་དཔར།
པར་གྲངས། ༠༠༠༡༤༢༥༠༠
དཔེ་རྟགས། ISBN 978-7-5409-3365-4/B102
དཔེ་རིན་སྒོར། ༢༢༠༠ ༠༠



O
DZOG W CHEN
སྔ་འགྱུར་རྫོགས་ཆེན་ཤྲཱི་སིདྷ་ལུང་རྟོགས་ཆོས་གླིང་།
རྫོགས་ཆེན་གནའ་དཔེ་གསར་སྐྲུན་ཁང་ནས་སྤེལ་བས།
སངས་རྒྱས་བསྟན་པ་རྒྱས་ཤིང་འགྲོ་ཀུན་ཞི་བདེ་ཡོང་བར་ཤོག །
IsBN 978-7-5409-335-4
91787540"933654">
༤ བུད དྷ ནཱ[ ev
རྗེཚེ་:220.00TL
}བྱུ ང༌ཚལ ལོ བ
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་ཅི་འདྲར་
བགོངས་ཀྱང་ཉེས་པ་མི་འབྱུང་བར་འཇམ་དཔའ་རྩ་རྒྱུད་ལས་གསུང་༤༩སོ༎
